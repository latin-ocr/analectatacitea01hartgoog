82

i. e. non „ne Livia, Seiani paelex (= adultera) aemulati·
onem iustae uxoris metueret”‚ sed „ne ipse Seianus propter
Apicatam paelici (rivali) eius suspectus esset”.

Ann. IV, 29. Locus est de Vibio Seren0‚ quern suus filius
accusat ; is cum quaestio de servis habita adversa sibi fuis·
set, iram vulgi metuens profugit, sed a Tiberio retrahitur et
exsequi accusationem cogitur. Nam vetus erat Tiberii in reum
odium propter quaedam ab illo petulantius dicta:

„ea Caesar octo post annos rettulit, medium tempus varie
arguens, etiamsi tormenta pervicacia servorum contra eve-
nissent”.

Primo aspectu etiamsi evenissent hic positum videri possit
pro quamquam evenerant, sed non ex Taciti verum ex Tiberii
mente ea vocabula posita sunt; is enim sic disputans est
intelligendus: „quamvis pervicacia servorum tormenta contra
evenerint, tamen damnandus Serenus est, nam ante octo annos
maledixit mihi, et postea quoque unum et alterum iecit quod
mihi molestum esset”. Fabulam ergo de lupo et agno nobis
Tiberii oratio in mentem vocat.

Ann. IV, 34. Cremutius Cordus ut demonstret se nihil
commisisse quod Brutum et Cassium laudaverit, et alia affert
exempla et hoc:

„Titus Livius, eloquentiae ac fidei praeclarus in primis,
Cn. Pompeium talibus laudibus extulit, ut Pompeianum eum
Augustus appellaret: neque id amicitiae eorum offecit”.

Plerumque illo vocabulo fides notum illum Livii candorem
laudari viri docti putant; sed illa quidem virtus quid hic sibi
vult? Quomodo inde Cremutius argumentum petere potest ad
verba sua tamquam innocua defendenda? Fides intelligitur hic

fides erga principem et omnino erga τοὺς ἐν τέλει βεβῶταςε
est eius qui praesenti rerum condicione et praesenti reipu-
blicae statu contentus de novis rebus ne somniat quidem.
Est ergo quod Francogalli „loyaute” appellant. Talis fuit

 

