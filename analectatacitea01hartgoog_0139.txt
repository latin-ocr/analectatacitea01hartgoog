128

„ibi demum cognoscit sollertius interrogatum, quisnam so·
ret, dixisse M. Silano genitum et multis sectatorum dilapsis
ascendisse navem, tamquam ltaliam peteret”.

QuiS, quaeso, sollertius impostorem interrogavit? opinor,
magistratus aliquis, ad quem ille prehensus et oneratus catenis
esset adductus. Qui ergo supplicium effugit? Illud vero quod
bisce adiungit Tacitus:

„Scripsitque haec Tiberio, neque nos originem finemve
eius rei ultra comperimus”

risum movet, in mentemque revocat nobis, quae lepidissime
Cicero (pro Caelio §65) iocatus est de mimo in quo clausula
non invenitur. Naeuiis quoque puerorum aptae sunt obscurae
eiusmodi exituque carentes narratiunculae, non gravi historia-
rum libro.

A. VI, 2. Punito iarn Seiano punitaque uxore eius Livia,
tamen senatores, ut Tiberii inirent gratiam, atroces in illos
proferebant sententias:

„Scipiones” ait Tacitus „et Silani et Cassii isdem ferme
aut paulum immutatis verbis adseveratione multa censebant,
cum repente Togonius GalluS, dum ignobilitatem suam magnis
nominibus inserit, per deridiculum auditur. Nam principem
orabat deligere senatores ex quis viginti sorte ducti et ferro
accincti, quotiens curiam inisset, salutem eius defenderent”.

Quid sibi vult ista oppositio? Indignum, prolecto, erat
spectaculum homines summo loco natos tam abiecta uti
adulatione; at si homo ignobilis idem facit, aliquanto minus
indignum fit idem. Hoc tamen minus etiam e Taciti verbis

apparet quid ridiculi habuerit Togonii sententia. Melius nos

Dio Cassius (58, 17) edocet observando: „sic efficiebatur ut
adversus ipsum senatum tutus esset Tiberius”. Et revera, sicut
Dio Cassius totam hanc rem tradit, in ea satis inest ridiculi:
is enim revera ab ipso senatu decretum esse narrat ut eiusmodi
praesidium Tiberio praeberetur. Hoc, ut opinor, ridiculum

 

