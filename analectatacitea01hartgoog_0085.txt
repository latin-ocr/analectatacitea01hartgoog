74

,Sed vulgus- sentire paulatim belli mala — quae motu
Vindicis haud perinde plebem attriverant, secura tum urbe
et provinciali bello, quod inter legiones Galliasque velut ex·
ternum fuit. Nam ex quo Divus Augustus (sequuntur
quaedam de rerum statu imperantibus Augusto Tiberio Caio
Claudio Nerone, deque Neronis fine). Tum (se. Othone et
Vitellio de imperio certantibus) legiones e. q. s.”.

Sic ergo ratiocinatur Tacitus: ,tum demum veri belli mala
populus sensit, quae quamdiu in Gallia contra Vindicem
pugnabatur, ad urbem usque non penetraverant, de tempore
quod fuit inde ab initio Augusteae aetatis usque ad Neronis
finem taceri hic potest: nullum enim tum bellum fuit”.

Unum animi causa locum addo, ubi egregie perspicuitati
consultum fuisset, si praeteritionis causa eadem usus esset
coniunctione Tacitus, sed qui nunc satis obscurus evasit,
cum aliter sit conformatus; Ann. III, 64:

,(propter Liviae valitudinem) supplicia ludique magni ab
senatu decernuntur, quos pontifices et augures et quinde-
cimviri septemviris simul et sodalibus Augustalibus ederent.
Censuerat L. Apronius ut fetiales quoque iis ludis praeside·
rent. Contradixit Caesar, distincto sacerdotiorum iure et re-
petitis exemplis: neque enim unquam fetialibus hoc maiestatis
fuisse. Ideo Augustales adiectos, quia proprium eius domus
sacerdotium esset, pro qua vota persolverentur”.

Quoniam Tiberius sic Apronium refutat: „noli hoc argumento
uti quod et Augustales hic a me adiecti sint summis sacerdo-
tibus: hoc est sacerdotium proprium eius domus, pro qua
vota persolvuntur”‚ multo melius eum intelligerem, si sic

Tacitus scripsisset: nam Augustales ideo ,adiectos e. q. s. ¹).

1)Praeteritiouis, quae coniunctione nam fit, nullum est apud Tacitum lu·
culentius exemplum quam quod xlll, 37 legitur: „Corbulo dispertitvires,
ut legati praefectique diversos locos pariter invaderent (sc. Armeniam). Simul
regem Antiochum monet proximas sibi praefecturas petere. Nam Pharasmanes

 

