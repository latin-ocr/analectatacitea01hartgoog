45

designatus, contra studium eius censuerat. Commotus primo
Vitellius, non tamen ultra quam tribunos plebis in auxilium
spretae potestatis vocavit: mox mitigantibus amicis, qui alti-
orem iracundiam eius verebantur, nihil novi accidisse respon·
dit, quod duo senatores in re publica dissentirent: solitum se
etiam Thraseae contradicere’'.

Revera lepidissime iocatus est Vitellius urbanissimnmque
se praestitit, neque, ut opinor, tunc certe, erat cur quisquam
altiorem eius iracundiam vereretur. Quod autem Thraseam
hic potissimum nominat, quocum olim disceptare sit solitus,
nullam aliam ob causam illud fit quam quod ipsius Helvidii
socer ille luit. Admodum ergo inepte ab historico haec
adduntur:

Irrisere plerique impudentiam aemulationis, aliis id ipsum
placebat, quod neminem ex praepotentibus, sed Thraseam
ad exemplar verae gloriae legisset.

Tam severum scriptorem, tarn parum aptum iocis vel in-
telligendis vel narrandis vix credibile est unquam populari
illa loquendi ratione usum esse, qua saepe aliquod vocabulum
ita ponimus ut quivis intelligat nos illud non quotidiano
sensu suo sed potius contrario accipi velle: „ironice” tum
loqui dicimur, parum quidem accurate, sed pervulgatus ille
est vocis εἰρωνεία et earum quae cum illa cohaerent abusus.

At semel tamen - aut ego quid sibi velit non intelligo -

ita Tacitus quoque locutus est.

H. 11, 30. De Caecina et Valente, Vitellianarum partium
ducibus, haec narrantur:

,Aemulatio ducibus: Caecina ut foedum ac maculosum, ille
ut tumidum ac vanum inridebant. Sed condito odio eandem
utilitatem fovere, crebris epistolis probra Othoni obiectantes'’.

Quid est eandem utilitatem fovere? Vertit Ritterus: ,sie
verlolgten dasselbe Interesse''. Sed verisimile non est Taci-
turn rem tam usitatam tam exquisitis appellasse vocabulis.

 

