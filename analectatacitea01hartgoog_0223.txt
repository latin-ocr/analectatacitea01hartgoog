XVII.

Dubitaturum iam opinor neminem, qui haec omnia perlegerit,
quin uterque codex Mediceus multis, iisque absurdissimis, sit
commaculatus additamentis. Saepe ipsam magistelli audimus
vocem stridulam, doctrinam suam legentibus venditantis, neque
raro librarium in ipso transferendi negotio errantem deprehen·
dimus, quo nullum est certius rei, quam demonstrare conati
sumus, indicium. Sine ullo ergo metu, si qui locus corruptus
uno alteroque vocabulo eximendo sanari potest, ea medela
utemur, cum praesertim vocabula illa pleraque omnia eiusmodi
sint ut ibi quoque eandem agnoscamus sciolorum importuni-
tatem, eundem scribarum errorem. Nam vocabulis delendis
scriptori opem serre perversum est, nisi demonstrare possis
verisimile esse ea aliquando in margine vel interlineas t'uisse
appicta; hoc vero ubi constat, nulla est vel efficacior vel magis ¹
probabilis emendandi ratio. Hic quoque a Mediceo priore
iaciemus initium, qui cum omnino paucioribus laboret vitiis,
tum huius quoque morbi non ita multa praebet exempla.

A. I, 5. Paulo longior mihi hic locus exscribendus cst:

„Haec atque talia agitantibus gravescere valitudo Augusti3
et quidam scelus uxoris suspectabant. Quippe rumor incesserat,
paucos ante menses Augustum electis sociis et comite uno Fabio
Maximo Planasiam vectum ad visendum Agrippam multas illic

utrimque lacrimas et signa caritatis, spemque exeo, sore, ut

iuvenis penatibus avi redderetur. Quod Maximum uxori Marciae
aperuisse, illam Liviae. Gnarum id Caesari; neque multo post

 

