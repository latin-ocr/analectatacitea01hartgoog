133

evasit curn signis captivisque, quos prima acie corripuerant.
Caesorum eo die in partibus nostris maior numerus, set im-
bellior; e Germanis ipsa robora. Dux uterque pari culpa
meritus adversa, prosperis defuere.”

Narrationem claudit sententia venustissima, sed cuius altera
tantum pars rebus ipsis et veritati respondet, altera est fal·
sissima. Quid enim? In utroque duce culpa luit, eaque ad·
modum gravis: Voculae negligentia factum est ut Civilis
Batavique „improvisi castra involare'’ possent; Civilis ster·
nendis, quos ante oculos habebat, hostibus nimis intentus,
quid a tergo fieret non animadvertebat, neque ergo prohi-

bere potuit quominus suorum magna pars trucidaretur. Igitur

in utroque duce non solum culpa suit sed etiam par culpa
summae nempe negligentiae. Sed illud „prosperis deesse” in
unum Voculam convenit. Nam Civilis quidem, quamdiu res
prospere suis cedebat, minime deluit: immo nisi „repente
novo auxilio fortuna pugnae” mutata esset, ipsas legiones
Romanorum occidione occidisset. Quid enim est „prosperis
'deesse’'? Ut opinor: victoria sua non abuti, sed socordia
mollitieque hostibus occasionem praebere subtrahendi sese
periculo Hoc Vocula commisit; etenim: „eques (Batavorum)
evasit cum signis captivisque, quos prima acie corripuerant'’;
magnopere ergo reprehendenda eius negligentia, si verum
est, quod tota narratione significat TacituS, penes Voculam
luisse etiam captivos illos signaque recuperare. Batavorum
vero ducem eadem complecti vituperatione absurdum videtur.

Laudatur saepe Taciti „psychologia'’: pectoris humani re·
cessus, quamvis abditos, nulli magis quam illi fuisse notos
communis est quaedam hominum opini0. Neque ego nego
admodum multas ex eius libris afferri posse sententias, quibus
secretae hominum cogitationes causaeque remotissimae, quae
interdum ad agendum impellant homines, optime describan-
tur. Sed plerumque ea arte utitur ad eorum ingenia et facta

 

