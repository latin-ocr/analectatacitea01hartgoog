III.

Initium saciam a duobus locis qui haud dubie quam arc·
tissime cohaerent cum sententia a Woelfflinio tam luculenter
defensa. Utrobique enim dc se historiarum scriptore loquitur
Tacitus, estque alter eiusmodi ut -dummodo integrum eum
vindicemus ab inutili quodam emendandi conamine —egregie
nos doceat Tacitum non minus bene quam aequales nostros
sensisse quod esset boni historici officium ¹), altero semet
ipsum indicat et vitium quoddam profitetur quod legentes
identidem in utroque opere maiore- sed saepius tamen in
Annalibus — agnoscimus.

A. Ann. XIII, 20. Postquam narravit Neronem, vehementer
exterritum rebus quac sibi de matre et Rubellio a Paride
nuntiarentur, non solum de illis perdendis cogitasse sedetiam
de Burro praefectura demovendo, ut qui matris esset gratia
provectus, sic pergit:

,Fabius Rusticus auctor est scriptos esse ad Caecinam
Tuscum codicillos mandata ei praetoriarum cohortium cura,
sed ope Senecae dignationem Burro retentam: Plinius et
Cluvius nihil dubitatum de fide praefecti referunt ..... Nos
consensum auctorum secuturi, quae diversa prodiderim sub

nominibus ipsorum trademus”. Ante auctorum Nipperdeius

ι) De omuibus antiquis historiae scriptoribus valere idem neque quemquam
eorum errare voluisse optime demonstrat Bolssier l.l.

 

