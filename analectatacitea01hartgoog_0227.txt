216

potuerint quaeris? Duae mihi annotationes videntur ad verba
illa vere Tacitea (et elegantissima haec est brevitas): ,quaeque
apud concordes vincula caritatis, incitamenta irarum apud
infensos erant.’'
A. 1, 56. Germanicus expeditum exercitum in Chattos rapit et:
„incenso Mattio (id genti caput) aperta populatus vertit ad
Rhenum, non auso hoste terga abeuntium lacessere.”
Sequitur etiam:

,quod illi moris, quotiens astu magis quarn per formidinem

cessit’'

sed annotationem hanc olim fuisse ego non sine causa suspicari
mihi videor. Nam verba Taciteum quendam habent colorem
(haud nego), sed imitator se ipse pronomine illi, quod in
hunc locum minime quadrat, prodit et praeterea observanda
docendaque ea re, quae hinc prorsus dst aliena. Etenim
veram illam fuisse fugam, non simulatam, non φόβον sed φύζαν
plenam perfectamque, tota narratio quam disertissime docet.
Postremo illud ,quod illi moris - cessit'' legens non de
uno Germanorum populO, sed de tota Parthorum gente agi
putare cogeris.

A. I, 66. Caecinae milites vix e manibus Germanorum elapsi,
dum postero die exitium adfuturum persuasum sibi habent,
subito terrore perculsi ad portam decumanam plerique ruunt:

,Caecina comperto vanam esse formidinem, cum tamen
neque auctoritate neque precibus, ne manu quidem obsistere
aut retinere militem quiret, proiectus in limine portae mise·
ratione demum clausit viam.”

Diutiusne feramus pulcherrimum hunc locum languidum
frigidumque reddi insulsa magistelli annotatione quia per
corpus legati eundum erat, quae nunc verbis miseratione
demum adhaeret?

A. I·, 72. De lege maiestatiS, quam reduxerat Tiberius,
ita Tacitus disputat:

 

