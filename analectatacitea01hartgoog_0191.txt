180

Obligat venas-venas resolvit. Sicine unquam ullum scrip-
torem Latinum, ne dicam Tacitum, nugatum esse credamus?

Puerorum elementa discentium sermo iste est. Et precandi
verbum, nullo obiecto addito, cum nihil sit in vicinia quod
obiecti vice iungi possit, num quidquam significare potest
quod hic requiratur? Ut locus simul et lacer et inepta laborans
abundantia, sanaretur, iam ante undecim annos (Mnem. 1894)
hanc proposui lectionem ¹):

,.... obligat venas, precatusque per codicillos veniam,
immiti responso resolvit”

neque nunc me eius poenitet.

A. Vl, 15. Tiberius neptibus suis maritos legit L. Cassium
et M. Vicinium, quorum hic, utpote nobili genere ortus et
Calibus, in municipio florentissimo et elegantiarum plcn0,
natus, mitis erat ingenio et comptae facundiae. Cassius nobis
sic describitur:

,Cassius plebeii Romae generis, verum antiqui honoratique,
et severa patris disciplina eductus, facilitate saepius quam
industria commendabatur.’'

ln vocabulo saepius haeret Nipperdeius, quod recte pro plus
poni posse non credit. At hoc quidem facile fero, sed tota
sententia vehementer mihi displicet. Quis enim de adolescente,
quem modo legeritsevere educatum, paulo post commemoratum
iri exspectet facilitate eum commendatum esse? Mirum ergo

paterna severitas effectum habuit! Quid quod opponitur ei

adolescens, cuius plane diversae suerint origo educatioque,

quem ergo plane aliter fuisse moratum sit consentaneum.
At hic suit mitis ingenio. Ergo hic inter se opponuntur, ,mite
ingenium” et.... ,facilitas'', quae vox prorsus idem significat.

ι) Quam luerit in hocloco scribendo negligens librarius vel inde apparet
quod in textu scripsit ob legatu3 in margine est obligavit.

 

