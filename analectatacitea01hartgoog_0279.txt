268

„Interim ut piaculum obicitur centurio Crispinus; sanguine
Capitonis se cruentaverat, eoque et postulantibus manifestior
et punienti vilior fuit.”

Punienti sc. Vitellio. At, obsecr0, num punit miserum cen-
turionem Vitellius? Num ullus omnino puniendi verbo locus?
An censeamus Tacito punitum videri hominem, eonomine
ab iratis militibus necatum, quod Capitonem occidisset? Ca·
pito enim quid, iudice Tacito, iecerat? Haud dubie in Ger·
mania turbaverat, non secus ac Macer in Africa (v. c. 7),
certe turbare coeptaverat, eumque oppresserant interfecerant·
que Cornelius Aquinius et Fabius Valens, „antequam iube·
rentur’' quidem (ibn, sed tamen haud dubie rati se sic pro-
spicere quieti et securitati reipublicae. Num qui eiusmodi
consilii particeps fuit, curn postea a discordibus militibus,
qui aegre illud tulerunt, crudeliter trucidatur, puniri vel a
militibus, vel a duce, qui non intercedit, dici potest? Haud
opinor. Denique quae intercedit ratio inter voces quae sunt
postulantibus et punienti? Et aliqua tamen ratio intercedere
debet, nisi credimus Tacitum. non cohaerentia locutum. Quod
quoniam credere nolumus, in punienti latere vitium nostro
iure statuimus. Quod quomodo sit tollendum fere iarn dixi·
mus, certe elucet e tota disputatione nostra. Milites postulant
aliquid, dux aut respuit postulata, aut aurern iis praebet.
Subtraxerat autem militum minis Burdonem, at Crispinum

iis quid? Nempe permittit. Hoc est legendum permittenti, ·

hoc unice in hunc locum convenit, et ductibus literarum

traditae voci punienti admodum est simile (mittenti).-

H. l, 64. Fabius Valens curn exercitum adversus Othonem
in Italiam ducit, in civitate Lingonum inter legionarios et
Batavos auxiliares iurgia exarsere eiusmodi ut prope a proelio
abesset res. Haec ipsius Taciti verba sunt:

„Iurgia primum, mox rixa inter Batavos et legionarios,

 

