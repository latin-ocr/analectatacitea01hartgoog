81

feminarumque planctus), sed cuncta quae ab idem emnium ’
initium habent. Hoc ergo dicit Tacitus: ,hoc unum in com·
muni omnium luctu erat discrimen quod e. q. s.”.

111, 41. De motu Andecavorum et Turonorum et alia le-
guntur et haec:

,Turoni legionario milite, quem Visellius Varro inferioris
Germaniae legatus miserat, oppressi —- Aviola duce et qui-
busdam Galliarum primoribus qui tulere auxilium, quo dis-
simularent desectionem magisque in tempore efferrent”.

lnaudito prorsus modo hic efferendi verbum opponitur
verbo dissimulandi ut fere promere significet et defectionem
efferre sit palam deficere. Nam quem locum Furneaux hic
affert, Vl, 9, longe alia eius est ratio. lbi enim agitur de
audacia M. Terenti equitis Romani, qui liberrima ad Tiberium
oratione habenda suam Seianique amicitiam defendit. Haec
ergo oratio tantum valuit ut non solum ipse absolveretur
sed morte multarentur accusatores ,quia repertus erat” Taci-
tus ait ,qui efferret quae omnes animo agitabant'’. Efferre
autem et animo agitare inter se opponi, nem0‚ ut opinor,
mirabitur. Et quod vir acutissimus eodem trahit II, 63, hu·
mani patitur aliquid: ibi enim efferre est usitatissimum illud

laudibus efferre s. extollere: ,extat oratio, qua magnitudinem

viri extulit”.

Anu, IV, 3. Nota res est paelicem dici mulierem non rati·
one habita viri, qui eam amat (Belg. ,bijzit”), sed vel iustae
uxoris vel cuiusvis mulieris, quae ab eodem viro amatur
(Belg. ,medeminnares”). Sic Semele est paelex uon lovis sed
Iunonis. Semel Tacitus alio modo illud nomen adhibuisse
videtur, sed tantum videtur, nam si recte eum interpretaris,
apparet ibi quoque a solito usu eum non recedere. Est locus
ubi de Seiani Liviaeque agitur nuptiis: ,Pellit domo Seianus
uxorem Apicatam, ex qua tres liberos genuerat, ne paelici

suspectaretur’'.
6

 

