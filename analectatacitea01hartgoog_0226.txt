215

‚Duorum militum supplicio paulum repressi sunt. Iusserat

id Μ’ Ennius, castrorum praefectus, bono magis exemplo quam
concesso iure. Deinde intumescente motu profugus repertusque,
postquam intutae latebrae, praesidiu'm ab audacia mutuatur.'’

Dubium esse non potest, quin illud repertusque delendum¹
sit. Primum enim ,postquam intutae latebrae” nihil aliud signi·
ficat quam hoc: „postquam se mox repertum iri intellexit,”
ineptissime ergo repertusque praemittitur. Deinde dux, in quem
militurn ira exarsit, si semel est repertus (i. e. e lateb'ris, in
quas confugit, protractus), a militibus aut statim trucidatur
aut vincitur, aut denique ita retinetur constringiturque ut
commovere se non possit. At Ennius „exterritis qui obsti·
terant, raptum vexillum ad ripam vertit;” manus ergo certe
habebat liberas: sponte e latebris suis provolavit, ne tamquam
captivus a militibus inde protraheretur.

A. I, 55. Postquam narravit quam bene Arminii consiliis
prodendis meritus antea saepe de populo Romano suisset
Segestes sic Tacitus pergit:

„Segestes quamquam consensu gentis in bellum tractuS,
discors manebat; auctis privatim odiis, quod Arminius filiam
eius alii pactam rapuerat. Gener inuisus, inimici soceri ; quaeque
apud concordes vincula caritatis, incitamenta irrarum apud
infensos erant.”

Sic est in codice: inimici, quod tuentur alii, dum inimici
soceri aut genitivos singularis aut nominativos pluralis numeri
esse statuunt, Nipperdeius inimicus coniecit et confidenter
posuit in textu. Sed sive hunc sequimur, sive illos, haud·
quaquam intelligimus quorsum illud pertineat eandem hic rem
tamquam diversis e locis considerare. Etenim ubi de genero
legimus, etiam cum socero vel socru eius rem nobis esse
statim perspicimus, et, ubi gener est invisus, socer carus
acceptusque esse nequit. Sin e textu vocabula illa elicimus
omnia perspicua fiunt atque venusta. Quomodo irrepere

 

