225

muros interim ambiret oppugnationemque eminus inciperet.’'

Claudicare orationem quivis videt, sed non restituunt eam,
qui pro levi scribunt levis et a praemissaque novum incipiunt
colum. Quanto rectius Heinsius levi retinet sed que eiicit,
ut omnia sic decurrant: „lucem opperitur, praemissa levi
armatura e. q. s.”

A. XIII, 54. Frisii, rati duces Romanos vetitos castra
movere, Romanae dicionis agros quosdam vacuos occupant
et ut suos exercent auctoribus Verrito et Malorige. Tum:

,Dubius Avitus, accepta a Paulino provincia, minitando
vim Romanam, nisi abscederent Frisii veteres in locos aut
novam sedem a Caesare impetrarent, perpulit Verritum et
Malorigem.”

Quid certius quam puerile istud Frisii e margine irrepsisse?

A. XIV, 20. Antiqui moris homines novos a Nerone
institutos ludos aegre ferebant, commemorabantque avorum
indignationem in Pompeium:

„quod mansuram theatri sedem posuisset. Nam antea
subitariis gradibus et scaena in tempus structa ludos edi
solitos; vel si vetustiora repetas, stantem populum specta·
visse, ne, si consideret, theatro dies totos ignavia continuaret.’'
, Rectissime Agricola particulam ne, quae in codice post
continuaret legitur, huc transiecit‚ ubi nunc est in editionibus.
Sed non perfecit emendationem ; ferri enim non potest theatro,
sive cum consideret, sive cum continuaret iungis In margine

adscripsit vir probior quam sollertior, metuens ne quis igno·

raret quae ignavia hic esset intelligenda.

A. XIV, 38. In Britannia lulius Classicus procurator om·
nibus modis Suetonium, qui hactenus vario eventu rem ibi
gesserat, oppugnabat:

„simul in urbem mandabat nullum proeliorum finem ex·
pectarent, nisi succederetur Suetonio, cuius adversa pravitati
Ipsius, prospera ad fortunam ipsius referebat.”-

ι5

 

