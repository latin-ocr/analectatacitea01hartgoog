136

eandem praebent sententiam. Sed ipsa illa sententia num
vera esti Immo falsissima, et refutat eam ipsa omnium popu·
lorum historia. Bellorumne civilium victores et victi nunquam
solida fide coalescunt? Immo vero exteri quoque, a fortiori ,
populo vi armisque subacti, cum illo, saepe post multa sae·
cula, sed tandem tamen, tam firmiter coalescunt ut discerni

iam vix possint. Et quod ad bella civilia pertinet, uum im·

perante Augusto adversarii eius esse perstiterunt, qui quon·
dam cum Bruto et Cassio fecerant? Immo multi eorum ami-
cissimi eius facti erant, omnes gaudebant tandem aliquando
res bene esse compositas et praesenti reipublicae.statu laeta·
bantur: de Bruto Cassioque οὐδεὶς λόγος. Multo minus sub
finem Augusti quemquam superfuisse credo qui Antonium
desideraret. Ergone Vespasiani tempore quidam cives inter·
necivum inter se odium fovebant memores alteros olim inter
Vitellianos fuisse, alteros favisse Othoni? Cui hoc persuade·
bitur?

Deinde Tacitus rerum quibus ipse, sive in senatu sive
alibi, interfuit, adeo memor est semper, ut nonnumquam de
priori tempore scribens sibi aetatem Domitiani narrare videa·
tur. Quod ut exemplis probem, res paulo altius mihi est
repetenda.

Agricolam quo consilio scripserit Tacitus nondum satis,
ut opinor, inter viros doctos constat, neque ego quaestionem,
olim saepe agitatam, nunc redintegrabo. Unum hoc dico,
non simplex illud consilium fuisse, sed et alia eo libello
spectasse Tacitum et hoc ut socerum defendendo semetipsum
defenderet. Etenim postquam ,rediit animus‘’ civibus Romanis,
Nerva Traianoque libertatem et principatum miscentibus,
commune hominum odium se convertit iu eos, qui apud
saevum tyrannum Domitianum gratia potentiaque floruerant.
Quam rem licet et alii scriptores haud uno loco doceant,
nihii tamen est quod eam in clariore ponat luce quam epistola

 

