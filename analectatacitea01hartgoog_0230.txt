219

praedixisset, vulgoque ab editoribus ea coniectura in textum
recipitur. At ego bonae sinceraeque Latinitatis esse ea imagine
gravitatem annonae praedixit non cred0, quia ea imagine
nobis sic erit accipiendum ut sit: propter eam imaginem
sive: ea imagine metus, et omnino toturn illud ea -praedixit
languidum minimeque Taciteum videtur. Multo ergo melius,
quod proposuit Cornelissenus: eaque imagine gravitatem
annonae pertendi praedixisset. Sed hoc quoque verbosum
nimis, ipsaque coniectura aliquanto etiarn violentior quam
Rhenaniana illa, quae et ipsa satis audax. Equidem Tacitum
scripsisse opinor: eamque imaginem annonae dixisset, deleto
gravitatem, quod est vocabulum tritum, ubi de aucto fru-
menti pretio agitur (cs. Vl, 13: ,gravitate annonae iuxta
seditionem ventum‚Äù). Non solum viderat nocturnam eam
speciem Petra, sed etiam evulgaverat ipse (nam alioquin qui
innotescere potuit delatoribus i) neque evulgaverat solum sed
etiam simul ita erat interpretatus ut infaustissimi ominis vim
haberet. Etenim si imago illa Claudii spicea corona evincti
ad annonam reserenda est,.gravitatem caritatemque annonae
ea significari sponte sequitur, siquidem coronae spicae retra
conversae erant. Si narrato somnio hoc solum addidit: annonae
image ea est, et perspicue satis est locutus et id dixit quod
Claudius non aegre ferre non posset: nam cuiquam se civium
tristissimae rei nuntium apparuisse cum dolore cognoscere
debebat, cum praesertim tota res eiusmodi esset, ut facile a
malignis in ipsum posset converti instantium miseriarum culpa!

A. XI, 7. Silio consule, ut delatorum cohiberet libidinem,
de reducenda lege Cincia referente, Suillius, Cossutianus aliique

calumniatores poenam sibi hac relatione parari intelligentes,

acriter obsistunt. Quorum orationem sic referre Tacitus incipit:

,Quem illum tanta superbia esse ut aeternitatem famae
spe praesumat? Usui et rebus subsidium parari, ne quis inopia
advocatorum potentibus obnoxius sit.''

 

