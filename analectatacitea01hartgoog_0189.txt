178

,alii liberos, alii coniuges vocibus requirebant vocibus nos·
citabant,” sed ibi requirebant eius verbi implet partes, quod
apud Tacitum est reponendum (poscebant) et vecibus noscitare
recte dicitur, at ululatibus et gemitu noscebant absurdum est
eritque semper. Quodsi quis eo confugiat ut dicat etiam
eorum, qui dira clade audita accurrerunt, ululatus et gemitus
exstitisse, quarn durum ingratumque illud sit observet quod
in sententia ita structa, ut haec est, alia est ratio primi
ablativi uisu, alia insequentium ululatibus et gemitu.

A. IV c. 67 sic incipit:

„At Caesar dedicatis per Campaniam templis, quamquam
edicto monuisset, ne quis quietem eius inrumperet, concur·
susque oppidanorum disposito milite prohiberentur e. q. s.”

Pro inrumperet Heraeus legendum esse vidit interrumperet,
necessariamque eam esse emendationem patet. Nam quae ad
vulgatam lectionem defendendam affert Fumeaux insigni
demonstrant exemplo quam ridicule aliquis specie decipi
possit. Sunt enim haec:

H. 1, 82 (de praetorianis agitur nimis pro Othone suo
sollicitis):

,Militum impetus ne foribus quidem Palatii coercitus, quo·
minus convivium inrumperet.”

De militibus accurrentibus, impetum facientibus, aegre

' extra Palatii fores coercitis ne potuit quidem aliud poni

verbum quam irrumpendi illud. Ergone etiam otium alicuius
recte irrumpi dicitur?

H. lV, 50. Festus legionis in Africa legatus, dudum per-
niciem Pisoni molitus, ubi tandem facultatem facinoris per-
petrandi nactus est:

,equites in necem Pisonis mittit. llli raptim vecti, obscuro
adhuc coeptae lucis domum proconsulis inrumpunt.”

Docere huiuscemodi loci editorem poterant ubi recte

 

