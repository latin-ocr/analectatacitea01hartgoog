61

sunt; verum plane se iis dedere et indulgere vitium est.
lenitati indulgere optimum praebet sensum: est ea res co·
gnata illi quae supra his verbis est significata: ,largitionem
(exercebat) adversus amicos et ignotis quoque, comi sermone
et congressu’'; hoc unum interest quod sic discribitur homo
lenis adversus alios, at qui lenitati indulget is etiam adversus
se ipsum suaque vitio lenis est.

H. I, 33. Qui Galbae suadent ut quam primum Othoni
eiusque conatibus occurrat, et alia et haec disputant:

,Obsidionem nimirum toleraturos; et praeclarum in servis
auxilium, si consensus tantae multitudinis et, quae plurimum
valet, prima indignatio elanguescat. Proinde ¹) intuta quae
indecora”.

Pro proinde Nipperdeius coniecturam suam perinde, tam·
quam certam, in textum recepit. Sed intuta quae indecora
dicere aliquis potest, perinde additum absurda illa verba red-
dit. Contra ,proiude intuta quae indecora” egregie dictum
est, hoc facile annectitur praecedentibus, et, quoniam adhor-

tandi vim habet (cum impeiativis enim plerumque proinde

iungitur), aptissimum tempori locoque est, conseratur quod
continuo sequitur: ,vel, si cadere necesse sit, occurrendum
discrimiui”.

H. 1, 42. ,Titum inde Vinium invasere (victores Othoniani).
De quo et ipso ambigitur, consumpseritne vocem eius instans
metus, an proclamaverit non esse ab Othone mandatum ut
occideretur. Quod seu finxit formidine, seu conscientiam con·
iurationis confessus est, huc potius eius vita famaque incli-
nat, ut conscius sceleris suerit, cuius causa erat”.

Pro finxit Nipperdeius siluit edidit, perversissime. Nam
primum hic Tacitus id lacit quod indoles eius lert, ut, cum
duarum rerum alterutram eligere possit, illam praeferat et

ι) ln codice plenis literis proinde, non pindo legitur.

 

