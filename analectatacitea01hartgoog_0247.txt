236

H. 11, 68. In exercitu Vitellii e rixa legionarii militis et
Galli ingens tumultus caedesque nascitur:

„Remedium tumultus fuit alius tumultus. Pulvis procul et
arma aspiciebantur: conclamatum repente quartam decimam
legionem verso itinere ad proelium venire; sed erant agminis
coactores: agniti dempsere sollicitudinem.''

Dicere non possum quarn ingrata mihi accedat ad aures
huius loci oratio; elumbis videtur, languida, puerilis, Prae·

sertim eblon istud sed erant agyninis coactores ieiunum lrigi·

dumque est; sed omnino vehementer displicet in duo membra
distracta simplicissimae rei narratio. Vin in unum corpus
solidum atque robustum cuncta colligi? Mecum lege: „sed
agminis coactores agniti dempsere sollicitudinem.”

Simili morbo laborat locus H. ΙΙΙ, 25. Praecedit narratio
de patre a filio in pugna Cremonensi interiecto deque acerbis
filii post agnitum lacinus questibus:

„Advertere proximi, dein plures: hinc peromnem aciem
miraculum et questus et saevissimi belli exsecratio. Nec eo
segnius propinquos adfinis fratres trucidant spoliant; lactum
esse scelus loquuntur faciuntque”.

Quantum potuit scelus hic ipse commisit sciolus: trucidavit
enirn orationem Taciteam. Sed nihil facilius quam in vitam
earn revocare; abiiciendum est onus, quo opprimitur: „...tru·
cidant spoliant: scelus loquuntur faciuntque’'. Hoc, ut opinor,
Taciteum est.

H. 111, 39. Acrem in Iunium Blaesum concipit iram Vi-
tellius imperator, quam L. Vitellius criminationibus suis in·
cendit; tandem:

„trepidanti inter scelus metumque, ne dilata mors maturam
perniciem, palam iussa atrocem invidiam ferret, placuit veneno
grassari. Addidit facinori fidem nobili gaudio, Blaesum visendo ;
quin et audita est saevissima Vitellii vox, qua se pavisse oculos
spectata inimici morte iactavit.'’

 

