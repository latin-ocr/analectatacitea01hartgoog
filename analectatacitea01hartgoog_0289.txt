278

Nempe idem Rubrius Gallus, de quo in praecedentibus sermo
est. Sed hoc durius quod admouendi verbum hic primum: ,in
memoriam revocare” significat, deinde ,adhortari”. Utrique
malo medeberis, si excidisse paucas literulas statues, Taci-
tumque pro admonebatur scripsisse: admonens hortabatur.

H. 111, 2. In exercitu Flaviano sunt qui morandum cen·
seant et Muciani exspectandum exercitum. At Antonius Pri-
mus, vir acerrimus moraeque impatiens, festinandum esse

clamat et celeri impetu opprimendos hostes. Eius verba et

alia et haec traduntur:

,Nisi quis retinet, idem suasor auctorque consilii ero.”

Inepte bis idem hic dici (quid enim inter suasorem et auc·
torem interest l) dudum est intellectum. En iterum Leopoldii
mei ingenium elucet! Vulgo enim probatur Iacobi correctio
,suasor actorque”. At vide quanto et elegantia et probabilitate
illius praestet emendatio: ,auctor actorque¹’. Cum explicandi
causa suasor suisset suprascriptum, vocabulorum tam inter
se similium alterum illa annotatione e textu expulsum est ¹).

H. III, 41. Fabius Valens Vitelliani exercitus dux cum
paucis cohortibus in Etruriam venit, ubi cognito Cremonensis
proelii exitu consilium arripit, quod, si maturasset, funestum
reipublicae esse potuisset, nempe ut:

,arreptis navibus in quamcunque partem Narbonensis pro-
vinciae egressus Gallias et exercitus et Germaniae gentes
novumque bellum cieret.”

Quam multa hic enumerantur, vel potius balbo ore effun-
duntur. De quibusnam hic exercitibus cogitandum est? Ipse
contextus nobis Galliarum nescio quos exercitus obtrudit. Et
Germaniae gentibus quid hic faciamus? Fingamusne Valentem

ι) Illud auctor actorque legitur et apud Nepotem, Atr. 3.

 

