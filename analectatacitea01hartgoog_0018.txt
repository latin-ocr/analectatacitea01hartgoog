7

vetustate suspectas a se emptas, nunc sibi cum architectis
deliberandum ut earum vitia monstrare possit venditoribus.
Potestne quidquam stultius excogitari? Suaviter, hercle,
rideat si quis in praedio vendendo emptorem emunxerit, cum
ille postea sibi demonstret quae sint eius vitia. At quod apud
Tacitum Otho simulat, revera unusquisque paterfamilias cautus
prudensque facere solet: quanti emere velit non prius declarat

quam a peritis hominibus cognoverit quae sibi sit in reli·
ciendo impensa iacienda.

Et unde natus est immanis ille Plutarchi error? Res est
incredibilis et tamen uera: non solum quid interesset inter

redemptorem et emptorem nesciebat, sed etiam emendi venden-
dique verba Latina inter se confudit.

Nescio tamen an hoc exemp10, quamvis evidens sit et
manifestum, alterum, quod iam sum prolaturus in clariore
etiam totam rem ponat luce. In eo autem idoneam, ut ego
censeo, ob causam paulo diutius subsistam.

Quondam, dum Otho cum amicis, lautis senatoribuS, epu·
labatur, gravis ortus est praetorianorum tumultus cuius haec
causa erat: cohortem quandam Otho Ostia arcessiverat eiusque
armandae curam Crispino tribuno praetorianorum mandat.
Is omnis vitandae morae causa, nocte negotium exsequitur:
otio enim et spatio opus ei est. At vix aperto armamentario
conspicitur ab uno alteroque milite, qui ebrii in principiis
discurrunt: hi ceteros convocant, quorum alii armis visis
caedis pugnaeque fiunt avidi, alii proditionem odorantur, lit
rumor adversus Othonem armari senatorum familias: equi
conscenduntur, ad Palatium advolatur. Senatores qui etiam
apud Othonem discumbunt, vix saevitiam militum effugiunt.
Postridie Otho in castra venit praetoria et praetorianos male
de ipso sollicitos oratione mitigat (res legitur apud Tac.
Hist. 1, 80 sqq.).

Quis hisce auditis non intelligit nullas in hoc tumultu

 

