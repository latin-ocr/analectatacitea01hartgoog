220

Verbis usui -parari de patronorum agi commodis Nipper-
deio lubenter assentior: sic enim demum nanciscimur aliquid,
quod recte opponatur ineptae arrogantiae eorum, si qui elo·
quentia sua immortales se fore credunt, de quain praece·
dentibus sermo est. At istud ne quis—sit nequaquam cum
illis cohaeret, quod ultro indicat Nipperdeius, in annotatione
sua sic scribens: „und dies musse'geschehen damit nicht'',
ubi totum illud und dies mitsse geschehen ab ipso Nipperdeio
de nihilo est confictum. Totum negotium, de quo hic agitur,
disputando persequamur. Fac nullam iam mercedem causarum
patronis dari. Quid sequitur? Nempe ut hominibus insontibus
inopibusque nullae posthac a causarum patronis exhibeantur
molestiae, siquidem iniqui isti pravique patroni esse mox
desinent, neque tamen unquam deerunt probi homines, qui
iniuriis obstare et velintet possint. Nonne enim cives ideo
obnoxii calumniatoribus fiunt, quod eloquentia forensis tantum
lucri affert? At in textu legimus aliquid, quod quo conver·
tamus plane nescimus: „ne quis inopia advocatorum potentibus
obnoxius sit.’' Potentes illi qui, quaeso, sunt? Praeter ipsum
imperatorem vix ulli alii homines recte illo significantur vo·
cabulo. Nam adversus alios potentes non causarum patroni
sunt adhibendi, sed ipsius est implorandum principis auxilium.
lam satis ut opinor, apparet quam inepte disputantes loco
nostro, sicut nunc in textu legitur, callidi isti fingantur rabulae.
Non ergo sine causa totum illud „ne quis inopia advocatorum
potentibus obnoxius sit” annotationem esse scioli suspicor,
qui verba usui et rebus ad universos esse reserenda cives
putaret. Quid quod illis eiectis demum recte sequentia
annectuntur: „neque tamen eloquentiam gratuito contingere:
omitti curas familiares, ut quis se alienis negotiis intendat”,
i. e. „vel sic non (= neque tamen) posse quemquam sine magno
damno gravique iactura eloquentem fieri, ergo ne purum quidem

et integrum esse lucrum, quod labor ferat forensis.’'

 

