261

triennio non introiit curiam; abfuit cum Silanus ct Vetus
condemnabantur; sine cura ei est salus Neronis, sine honore
ars, Poppaeam divam non credit. Et tamen mire dictum
mihi illud non fecerit videtur, quotiesque leg0, haereo. Certe
admodum exile est vixque ad id significandum, quod requi·
ritur, sufficit. subintelligendum iere est denuc, aliudve voca·
bulum, quod non ita facilc mente suppletur. Semper ergo
suspicor pro non legendam csse vocem, quae fere eosdem
literarum habet ductus: „quid Thrasea novi lecerit”. Tum
quoque praesertim de iis rebus esse cogitandum, quas Thrasea
facere sit aspernatus, res ipsa loquitur, sed idem nunc demum
recte eleganterque est enuntiatum.

XVI, 24. Thrasea, cui certa iam est parata pernicieS, ad
Neronem literas mittit quas ille avide arripit aperitque ratus
Thraseam supplicibus precibus veniam rogaturum aliaque,
quae priori eius vitae afferrent dedecus, facturum dictu·
rumque:

,Quod ubi non evenit vultumque et spiritus et libertatem
insontis ultro extimuit, vocari patres iubet.”

E splendidissima haud dubie emendatione Rhenani illud
quod ubi non evenit natum est, nam in codice cst quo dubie
non venit, ita ut ad lectionem suam proferendam ne unam
quidem literulam addiderit, dempserit, mutaverit Rhenanus:
transposuit tantummodo literas vel aliter distinxit. At quam
ego emendationem propon0, ea ut una litera eximatur et
alio loco una addatur lineola postulat. Legendum enim censeo:
,quod ubi non {venit (invenit).” Nam nunc demum recte, et
quod ad structuram sententiae et ad verborum pertinet usum,
haec annectuntur: ,Vultumque et libertatem insontis ultro
extimuit”: tantum aberat ut quidquam demissi abiectique
inveniret ut extimesceret potius: sic illae literae sermonis
libertate ei intrepidum insontis vultum ponebant ante oculos.

 

