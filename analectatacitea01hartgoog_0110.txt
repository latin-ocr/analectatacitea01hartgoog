99

magno nomine, recenti lavore et infensus Tito Vini0, seu quia

erat, seu quia irati ita volebant; et facilius de odio creditur”.

Ultima vocabula et facilius creditur non ad Pisonem
Viniumque solos pertinent, sed generalem quandam efficiunt
sententiam: omnino cum ad odium provocatur, facilius huic
argumento quam ceteris omnibus aurem praebent liomines.

Aliter se res habet in vocabulis⁴ quibusdam, quae alio
quodam loco subsimili ratione praecedentibus sunt annexa.
H. Ι, 41. Postquam Tacitus narravit varios esse de supremis
Galbae verbis rumores, haec addit:

,non interfuit occidentium quid diceret.”

Putasne, tantummodo exornandi causa vocabula illa adiecta
Non ego; nam non Taciteam indolem eiusmodi referret or
namentum; sic loquitur cui molle est pectus et ad lacrimas
pronum, non vir fortis pauloque durior, qualis est Tacitus
aut certe videri vult. Non misericordia haec provocavit verba,
non hic deflet aliquis miseram Galbae sortem, qui senex iam
infirmus tam inexorabiles nactus sit adversarios; historicus
loquitur, qui cur tam parum constet de supremis Galbae
verbis rationem reddit. Haec enim in paucis illis insunt voca·
bulis: ,audire verba illa praeter ipsos, qui Galbam occiderunt, '
nemo potuit; at illorum non interluit quid diceret, ergo
postea nullus de ea re idoneus testis inveniebatur.'’ Unice
veram hanc esse horum verborum explicationem vel e solo
perfecto interfuit apparet.

H. I, 72. ,Apud Galbam Titi Vinii potentia defensus est
(Tigellinus) praetexentis servatam ab eo filiam”.

Ex ipsis verbis vix efficias de Galbaene an de Vinii filia
sermo sit, sed Galbae tamen filiam significari e sequentibus
apparet verbis, quae et ipsa aliquam requirunt explanationem:

,et haud dubie servaverat, non clementia quippe tot inter-
iectis, sed effugium in futurum, quia pessimus quisque diffi-

dentia praesentium mutationem pavens adversus publicum Ι

 

