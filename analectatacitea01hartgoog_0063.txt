52

Pallas, Messalinae exitium struentes, Claudium narrationibus,
quas ipsi finxerunt de Silii nuptiis, terrent et perturbant.
Egregieque iis res succedit, namque:

,Satis constat eo pavore offusum Claudium, ut identidem
interrogaret, an ipse imperii potenS, an Silius privatus esset”.

Cf. Suet. c. 37: „essetne sibi salvum imperium”.

Haud dubie eodem redit quod Tacitus et quod Suetonius
dicentem iacit Claudium, sed verba, quibus illud Tacitus
enuntiat, insoliti aliquid habent et, ut mihi quidem videtur,
inepti; cum ea lego, semper mihi suspicio nascitur de indus·
tria sic scripsisse Tacitum ut nobis depingeret hominem
omnino hebetem obtusaeque mentiS, tum vero pavore plane
exsternatum. Donatus aliquis si hic annotasset: ,vide μίμησιν
cum odio inductam et depravatam pronuntiatione‘’, equidem
non obloquerer (v. ad Eun. vs. 155 sqq.).

Sed hoc certum est Tacitum interdum illud committere
populare loquendi vitium quo duae res, cognatae quidem sed
diversae, dum se simul loquentis menti offerunt, simul proferun-
tur et in unum contrahuntur, quo sacto saepe contorti aliquid et
intricati nascitur. Dabo locos maxime hoc nomine insignes.

H. 1v, 38. Solito diutius naveS, quae frumentum Africa·
num advehunt, morantur ς pavidus hac re populus nihil non
fingit creditque, sparguntur rumores pleni terroriS,

„augentibus samam Vitellianis, qui studium partium non-
dum posuerant, ne victoribus quidem ingrato rumore, quorum

cupiditates externis quoque bellis inexplebiles nulla unquam

civilis victoria satiavit'‘.

Duae hic sunt distinguendae sententiae, quae nunc ita sunt
permixtae ut separari nequeant: a. in bello civili, qui vic-
tores existunt, nunquam satiari possunt ; b. praesertim de
Flavianis illud valet militibus: illi enim externis bellis a
Muciano et Antonio Primo praedae assuefacti iam didicerunt
plura semper et maiora poscere.

 

