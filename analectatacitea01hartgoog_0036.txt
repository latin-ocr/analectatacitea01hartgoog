25 “
alii aliter, sed omnes sat violenta medela, salutem ei afferre
conati sunt, uno verbo recte intellecto lenissima coniectura

in integrum potest restitui.
H. 11, 4. Tres... ipsi Vespasiano legiones erant exercitae

bello: quattuor Mucianus obtinebat in pace; sed aemulatio

et proximi exercitus gloria depulerat segnitiam, quantumque
illis roboris discrimina et labor, tantum his vigoris addiderat
integra quies et inexperti belli labor.

Sic est in codice, sine sensu. Iam vox labor non estquod
nos moretur, eam enim e proxime praecedentibus huc aber·
rasse perspicuum est. De ceteris videamus. Quid illud est
quod militibus vigorem dare possit etiam cum bellum non
gerunt?

Num ipsum illud quod non pugnant? Hoc Nipperdeius
putasse videtur, coniecit enim et inexpertum bellum, neque
multo feliciores ceteri luisse videntur critici, qui hunc trac·
tarunt locum. In eodem enim errore versati sunt omnes:
integram quietem esse putarunt quietem nunquam pertur-
batam; quasi vero illa unquam fuerit tergoris causa. In Ritteri
certe interpretatione vocabula legimus: „eine ungesahrdete
Ruhe’'. Sed non hanc adiectivum integer vim habet; quies
integra est quies libera vitiis quae saepe quies affert exer·
citui: pigritiam, immodestiam, raptus atque luxuriem. Res
multis potest illustrari exemplis sed disertissimum hoc (II,
97): „integrum illic (in Africa) ac favorabilem proconsulatum
Vitellius, famosum invisumque Vespasianus egerat'’. Saepe,
ne plerumque dicam, proconsules in provinciis rapinis et
crudelitate se nomenque Romanum commaculant, qui cle·
menter provinciam rexit eius integer est proconsulatus. Quodsi
quis contendat arctiore sensu ibi esse accipiendum adiecti·
vum, integrum esse eum qui manus abstineat alienis inte·
grumqne eius proconsulatum, non obloquor, neque quominus
de integra quiete idem statuamus intercedo: rectissime integra

 

