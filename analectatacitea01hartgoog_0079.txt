68

amici suadebant, ut aliquot dies ad moriendum sumeret,

beneficium intendisset i. e. plane abusus eo esset; nunc, dum

mortem sibi consciscit illo tempore usitatissimam et brevis·
simam, remittit beneficium i.e. parce et verecunde eo utitur.
Cf. A. Ι, 8: „Conclamant patres corpus (Augusti) ad rogum
umeris senatorum ferendum. Remisit Caesar e. q. s.” i. e. nimios
illos honores minuit.

Ipse ille locus (XVI, 9), quern modo commemorabam, ab
inutili coniectura vindicari potest, si memores sumus quid
rev'era sit remittere et quae accurata eius verbi interpretatio.

„Silanus” (ait Tacitus) .... „municipio Apuliae, cui nomen
Barium est, clauditur. Illic — a centurione ad caedem misso
corripitur ; suadentique venas abrumpere animum quidem
morti destinatum ait, sed non remittere percussori gloriam
· ministerii.”

In codice est quidem peremettere ¹), sed (sic certe Ritterus
refert) correctum in remittere, deteriores permittere habent,
e coniectura, ut opinor, eaque vetustissima; nam cum remittere
Tacitus scripsisset, suprascripsisse aliquem permittere suspicor,
unde illud peremittere natum sit. Et etiamnunc coniectura
illa identidem fautores invenit, non reputantes quam ineptum
illa Silanum reddat. An putemus iuvenem illum, quamvis
praevalidum, serio credidisse inermem se armatos milites
cum centurione victurum, et prohibiturum quominus ministerio
suo fungerentur? Et ut iam faciamus illud eum credidisse,
quid sibi vult istud gloriam? „Non remittam'’ ait „glormm
ministerii sed intendam illam et augebo; faciam ut cum
quam maxima gloria ministerio vestro perfungamini, corpus
meum quantum potero defendam et sic facultatem vobis
praebebo ad forte edendum facinus: tamquam in acie
pugnabitis”.

ι) Apparet tamen aliquid ibi turbatum esse.

 

