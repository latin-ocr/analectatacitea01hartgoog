Ι55

Ann. VI, 19. ,Iacuit immensa strages omnis sexus, omnis
aetas, illustres ignobiles dispersi aut aggerati.”

immensa strages! De urbe ab hostibus capta sermonem
esse putes, qui ferro ignique omnia vastarint, incolas obviam
sibi laetos trucidaverint, pepercerint nemini. At revera agitur
de iis hominibus, qui, accusati quod cum Seiano iecerint,
consilia eius adiuverint, emolumentum aliquod ab eo acce·
perint, etiam in vinculis iudicium et condemnationem ex·
spectent. Ne tum quidem, cum nil nobis de eorum numero
traditum esset, aliquot eorum luisse milia facile nobis persua-
deremus: et tamen id nobis sumendum soret, nisi admodum

absurdam Taciti de strage illa exclamationem videri velle·

mus. Quid ergo nunc nobis de ea statuendum est postquam
cognovimus (e Suetonio) non plures viginti miseros illos luisse?
Credamusne ingentia Taciti verba satis delendi annotationi·
bus qualis est haec Nipperdeyi:

,es ist zu bemerken dass die Hinrichtung von 20 aul ein*
mal immer etwas ausserordentliches ist, dann aber immensus
bei Tac. nicht mehr bedentet als: ausserordentlich gross”?

Haud opinor; nam, quamquam verissimam esse utramque
Nipperdeyi observationem omnes norunt, qui in Tacito non
plane sunt hospites, tamen earum neutra impedit quominus
omnia, sed praesertim ista dispersione aggerati, ab hocloco
et ab hac re quam alienissima censeamus. Et quid sibi illud
in initio descriptionis positum verbum iacuit vult, nisi eo
iubemur oculis nostris quodammodo latum aliquem cadaverum
perlustrare campum? Sed quam tantae crudelitatis causam
affert Tacitus, ea minus etiam, si fieri potest, est verisimilis.
Crudelitatem tantam intelligimus si tingimus tandem aliquando
piguisse Tiberium Seiani eiusque sociorum recognoscere saci-
nora dira, quibus ipse toti generi humano invisus esset red·
ditus, sumimusque eum, cum semel reis sine summa sua in·
lamia parcere non posset, quantocius defungi tristibus voluisse

 

