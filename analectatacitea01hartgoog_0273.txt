262

Post verbum impersonale euenit, quod Rhenani praebet lectio,
satis dure illud extimuit infertur.

A. XVI, 28. In senatu ergo primum ipsius Neronis recitatur
orati0, qua non Thrasea quidem nominatim arguitur, sed alii
reprehenduntur senatores quod illius exemplo curiam vitent.
Arripit haec Cossutianus Capito vehementemque in ipsum
Thraseam habet orationem, qua et alia et haec declamat:

„Requirere se in senatu consularem, in votis sacerdotem,
in iure iurando civem, nisi contra instituta et caerimonias
maiorum proditorem palam et hostem Thrasea induisset.
Denique agere senatorem et principis obtrectatores protegere
solitus veniret, censeret, quid corrigi aut mutari vellet.”

Omnino quid sit senatorem agere non admodum perspicuum
mihi est, in Thraseae vero causa, cui id ipsum obiicitur quod,
quotiescunque senatus habetur, domi suae latet, quid illud
sibi velit crimen admirabundus rogo. In errorem inductum
librarium, qui toties de senatu senatoribusque legisset, hic
quoque senatorem scripsisse opinor, cum in exemplo suo
haberet vocem, quae ductibus literarum illi admodum similis
esset: censorem. Hoc est quod tota vita sua loquens tacens·
que fecerat Thrasea, ut ageret cursorem civiumque, sed prae·
cipue ipsius principis, lacta notaret. Et omnino illud censorem
agere frequentissimum est crimen in homines severiores.
Vide nunc quam eleganti verborum lusu idem ille Capito
sic pergens inducatur: „censeret quid corrigi aut mutari
vellet.”

A. XVI, 35. De ipsa Thraseae morte traduntur haec:
,Helvidium et Demetrium in cubiculum inducit, porrectisque

utriusque brachii venis, postquam cruorem effudit, humum

super spargens Libamus, inquit, Iovi liberatori.'’
Ad porrectis Nipperdeius annotat: „einem Diener'’ atque

 

