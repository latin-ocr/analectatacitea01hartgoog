285

„nec opibus societate validiorum attriti (viros tantum ar·

’ maque imperio ministrabant) diu Germanicis bellis exerciti

e. q. s.”

Nam quod opibus est ablativus q. d. partiS, societate abla-
tivus causae in Tacito fortasse ferri debet potestque. An
opibus quoque delendum? Carere certe eo vocabulo possumus.

De Batavis eodem capite et haec leguntur:

„Erant et domi delectus eques, praecipuo nandi studio,
arma equosque retinens integris turmis Rhenum perrumpere.’'

Pro erant recte plerumque editur erat, deinde in fine loci,
ut infinitivi constaret ratio, alii suetae, alii solitus, alii exerci-
tus, alii denique doctus adiecerunt, quorum nihil est quod
non praestet illorum conatibus, qui ex erant lecerunt: suerat,
adsuerat, insuerat simm. Admodum languida tamen omnia
illa sunt additamenta. Equidem sic legendum censeo:

,Erat et domi delectus eques, praecipuo nandi studio ut
arma equosque retinens integris turmis Rhenum perrumperet.”

Ut = sic ut, tanto studio ut.

H. IV, 34. Civilis obsidione clausos Romanos tenens osten·
tandis vexillis signisque captis eos ut castra dedant adigere
conatur. Frustra: unus enim e captivis clara voce eos edocet
eum esse Germanorum statum ut Romanis minime sit despe-
randum. Addunt etiam animos ignes villarum, appropinquan-
tis subsidii signum. Alacres ergo proelium milites Romani
poscunt:

„Ne tempore quidem ad ordinandam aciem capto, incom-
positi lessique proelium sumpsere. Nam Civilis aderat, non
minus vitiis quam virtute suorum fretus.”

Nam; cuius ergo rei hic ratio redditur? Nullius ut opinor:
pergit tantummodo narratio. Ergo pro nam legendum est
iam vel, quod praestat etiam, iamque.

 

