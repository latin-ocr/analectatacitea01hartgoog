ι53

Saxa et solitudinem. De Gyaio vel Pandateria, aliave insula
in quam miseri exules eiciebantur, sermonem esse putes. De
Capreis agitur, quibus nullum amoeniorem esse locum probe
sciebat Tacitus. Sic enim eius situm describit IV, 67:

„Caeli temperies hieme mitis obiectu montis, quo saeva
ventorum arcentur; aestas in favonium obversa et aperto cir·

cum pelago peramoena; prospectabatque pulcherrimum sinum,

antequam Vesuvius mons ardescens faciem loci verteret.”

Quare ergo hic de Capreis ita loquitur tamquam si iam
turn „iacies loci versa esset”? Scilicet ut Tiberio „secretum”
assignaret taetrum, asperum, horrendum, ne ipso quidem
Domitiano indignum. Additque hanc causam cur inamoenos
illos repetierit locos Tiberius:

,pudore scelerum et libidinum.'’

Verum si quidquam de inauditis Tiberii senis credimus libi·
dinibus — nam mihi de nihilo fictae eae videntur - minime
ut illas absconderet dedit operam. Etenim:

„praepositi servi, qui (prolem ingenuam) conquirerent, per-
traherent, dona in promptos, minas adversus abnuentes, et
si retinerent propinquus aut parens, vim, raptus suaque ipsi
libita velut in captos exercebant.'’ ¹

De praeclara Tiberii epistola, qua Togonii Galli abiectas
respuit adulationes, iam vidimus et quomodo illam quoque
in peius detorsisset Tacitus observavimus. Unum addo: in
fine eiusdem capitis (VI, 2) haec legimus:

,Haec adversus Togonium verbis moderans, neve ultra
abolitionem sententiae suaderet.'’ Ergo in acta referri illam
sententiam Tiberius vetuit. Haud iniuria nunc qui Tacito
innotescere potuerit' rogamus. Sed hoc mitto; ad aliam Tiberii
transeo epistolam, non minus egregiam. VI, 5. In Cottam Mes·
salinum omne¹ criminum profertur genus, etiam dicta eius, quae
inter pocula prompserat, arguuntur; in hoc periculo reus ad irn-
peratorem provocat. Qui prudenter moderateque, ut solebat:

 

