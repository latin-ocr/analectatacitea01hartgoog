95

Octaviam. Exim laeti Capitolium scandunt deosque tandem
venerantur. Effigies Poppaeae proruunt, Octaviae imagines
gestant umeris e. q. s.'’. Sic codex ; Nipperdeius pro quam·
quam legit tamquam, pro revocavit revocarit et post iiis la·
cunae ponit signum ; hactenus ut opinor, rectissime. Sed quod
lacunam illam his sere verbis supplendam statuit: vocibus
supervenit inanis rumor, salli videtur vir praestantissimus.
Equidem eiusmodi aliquid desidero: Poppaea liis questibus
permota rumorem per homines sibi deditos sparsit. Nam omnia
quae deinde fiunt Poppaeae fiunt instinctu: illa statim turbis
illis in honorem Octaviae motis abutitur ad Octaviam per·
dendam. Quid ergo verisimilius quam ipsas quoque illas tur·
bas Poppaeae dolo excitatas? Territa questibus eorum, quos
Octaviae miserebat, ea struebat, quae Neroni quoque metum
essent iniectura: spargebat rumorem de Octavia revocata,
intelligens tum demum apertum iore populi in se odium et
erga Octaviam favorem.

A. XV, 50. Postquam narravit qui fuerint Pisonis conscii et
quid eos ad tantum facinus audendum impulerit, sic pergit:

„Et cepisse impetum Subrius Flavus ferebatur in scaena

canentem Neronem aggrediendi, aut cum ardente domo per

noctem huc illuc cursaret incustoditus, Hic occasio solitu-
dinis, ibi ipsa frequentia tanti decoris testis pulcherrimum
animum exstimulaverant‚ nisi impunitatis cupido retinuisset,
magnis semper conatibus adversa”.

Pro pulcherrimum Urlichsius pulcherrima legit, Orellius
(quod praestare videtur) pulcherrimum ad facinus. Sed hoc
mittere possumus, de ceteris videamus. Primum quaero nonne
pro ferebatur legendum sit fertur: incredibile enim videtur
per integrum annum incolumem luisse Flavum, quamvis
eiusmodi de eo essent rumores vel inter conscios. Hoc tamen
ex exstimulaverant pro certo efficere possumus iam satis diu
ante illud tempus in eo fuisse Flavium ut Neronem aggre-

 

