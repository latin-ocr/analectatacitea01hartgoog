211

pars altera inclinasset, abditos in tabernis, aut si quarn in
domum perfugerant, erui iugularique expostulantes parte
maiore praedae potiebantur.'’

Facessat hinc altera, quod imperitus adscripsit magister.
Oportuit saltem alterutra.

H. III, 84. Adoriuntur Flaviani castra Vitellianorum, qui
illa, tamquam ultimum perfugium, summa defendunt despe-
ratione:

,Eo intentius victores, praecipuo veterum cohortium studi0,
cuncta validissimarum urbium excidiis reperta simul admovent.'’

Hic continere se non potuit sciolus quin legentibus doctrinae
suae documentum daret insigne, sed quae essent cunta illa
urbium excidiis reperta fideliter enumeravit: testudinem tor·

menta aggeres facesque. Et haec nunc in medio sermone Taciteo

leguntur; cum quanto egregii loci detrimento videa. Inutile est
singula hic corrigere, ut fecit Ritterus, qui aggerem coniecit
pro aggeres et falces pro faces, una litura cuncta delenda sunt.

 

