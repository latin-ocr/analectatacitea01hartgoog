126

Pisone, nobili ac feroci viro. Is namque, ut retuli, cessurum
se urbe ob factiones accusatomm in senatu clamitaverat’'.
Mitto nunc quod nostro loco non „retulit” illud Tacitus,
certe non plane idem; sed propter illud ,factiones accusa·
torum” suspicari incipio Pisonem iam turn sensisse quantum
sibi mali a delatoribus esset· exspectandum (v. quae de Granio
narrantur IV, 21), ergoque postulasse ut severo senatuscon-
sulto obviam iis iretur, quod curn impetrare non posset,
exiisse eum e senatu.

A.111, 36. „Exim promptum, quod multorum intimis ques·
tibus tegebatur. Incedebat enim deterrimo cuique licentia
impune probra et invidiam in bonos excitandi arrepta imagine
Caesaris ς libertinique etiam ac servi, patrono vel domino cum
voces, cum manus intentarent, ultro metuebantur”.

Haud leves molestias mihi quidem vocabula arrepta ima-
gine Caesaris exhibent. Si de vera aliqua Caesaris cogitamus
imagine, ad quam isti homines tamquam adaram, confugiunt,

hoc male nos babet, quod hic sermo non est de maleficis,

qui perpetrata iam facinore imaginem Caesaris arripiant ne
puniri possint, sed de iis, qui pone quoddam latent propu-
gnaculum, unde impune perpetrare possint quod in animo
babent. Sin figurate ea verba accipimus ut arripere imaginem
Caesaris sit: Caesaris nomine tamquam aliquo uti terricula-
mento, sive, ut rem ipsam quam apertissime significemus:
„laesae maiestatis minari crimen'’, quid quo reserantur habent
haec verba C. Cestii, qui primus sententiam dicit: „principes
quidem instar deorum esse; sed neque a diis nisi iustas sup·
plicum preces audiri, neque quemquam in Capitolium aliave
urbis templa perfugere, ut eo subsidio ad flagitia utatur’'?

III, 46. In tumultuantes Gallos copias educens Silius et aliis
verbis significat plane contemnendos esse hostes et hisce:

,Quanto pecunia dites et voluptatibus opulentos, tanto magis
imbelles Aeduos evincite et fugientibus consulite”.

 

