152

,Tanto impensius in securitatem compositus, neque loco
neque vultu mutato, sed, ut solitum, per illos dies egit, alti·
tudine animi, an compererat modica esse et vulgatis leviora.''

Ain vero? Tu, qui tot annis post de illo tempore scribis,
probe nosti cuncta in maius aucta luisse, et dubitas etiam
utrum Tiberius, quiin mediis illis viveret rebus et aetatem
inter varios imperii hostes trivisset, idem notum habuerit,
an se quoque sollicitum esse dissimulaverit? Domitiani illud
secretum, mihicrede, tibi imposuit. Nihil enim absurdius in
mentem tibi venire potuit quam hic quoque de altitudine
animi iniicere suspicionem.

A. IV, 8. Seianus necando Druso, Tiberii filio, lentum
venenum delegit, ita ut morbo absumi ille videretur:

„Tiberius per omnes valitudinis eius dies. . . etiarn defuncto
necdum sepulto, curiam ingressus est.”

In quovis alio, ut opinor, hic virtus antiqua vereque Ro-

mana laudaretur. Sed Tiberio nihil per Tacitum iacere licet

quin speciem praebeat aut virtutem ostentantis aut cogitationes
suas dissimulantis De more ergo hic quoque interiicitur:

,nullo metu, an ut firmitudinem animi ostentaret”
sic enim, ne si de ostentatione quidem quidquam credere
nolumus, ullus virtuti relinquitur locus: non suit firmus Tibe-
rius et dilecti filii morbo inconcussus; quod in quotidianis
assidue perstabat negotiis cuiusvis etiam levissimi erat hominis:
nesciebat enirn gravem illum morbum esse.

Ann. Vl, 1. „Caesar tramisso, quod Capreas et Sorrentum
interluit, lreto, Campaniam praelegebat, ambiguus an urbem
intraret, seu quia contra destinaverat, speciem venturi simulans.”

Mitto nunc plane otiosam simulationis istam suspicionem;
unum dico adversus illud crimen mortalium neminem tutum
esse. Videamus sequentia:

„Et saepe in propinqua digressus, aditis iuxta Tiberim
’ hortis, saxa rursum et solitudinem maris repetiit.”

 

