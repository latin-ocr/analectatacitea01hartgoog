69

A. XI, 22. „Dolabella censuit spectaculum gladiatorum
per omnes annos celebrandum pecunia eorum, qui quaes-
turam adipiscerentur. (Sequitur longior locus de quaestoribus
eorumque numero sensim aucto). Post lege Sullae viginti
creati supplendo senatui, cui iudicia tradiderat. Et quamquam ,
equites iudicia reciperavissent, quaestura tamen ex dignitate
candidatorum aut facilitate tribuentium gratuito concedebatur,
donec sententia Dolabellae velut venumdaretur'’.

Locus impeditior videtur quam revera est. Memores modo
simus out apud Tacitum non eam habere emphasin quam
habeat apud Ciceronem, sed fere esse: modo -- modo,
nunc nunc. Cf. e. 38 ,(Messalinaj tunc primum fortunam
suam introspexit ferrumque accepit, quod frustra iugulo aut
pectori admovens ictu tribuni transigitur”; i. e] modo iugulo
modo pectori. Sic et hic derlinguuntur aetas liberae reipubli-
cae post Sullam, et aetas imperatoria ante Dolabellae legem:
stante republica ex dignitate candidatorum concedebatur
quaestura, post amissam libertatem ex facilitate tribuentium
(i. e. principum). Postremo hic quoque utamur observatione
nostra (v. p. 52 sq.) de binis sententiis a Tacito in singulas
coartatis, apparebit loci argumentum sic decurrere: „quam-
quam iudicia, adempta senatoribus, reddita sunt equitibus,
numerus tamen quaestorum imminutus non est, ergo semper
fuit honor ad quem haud ita difficulter homines pervenie-
bant; certe nulla constabat pecunia sed primum (stante re·
publica) ex dignitate candidatorum, post (aetate imperatoria)
ex facilitate tribuentium concedebatur”.

Cf. Ann. IV, 48. ,Mox versi in luxum et raptis opulenti
omittere stationes lascivia epularum, aut somno et vino pro·

cumbere”. Errat editor, qui hic post stationes virgulam ponit,

et sic res prorsus easdem inter se opponit. An quidquam
¹ interest inter lascivio epularum procumbere et somno et vino
procumbere? At si virgulam, id quod recte ceteri faciunt

 

