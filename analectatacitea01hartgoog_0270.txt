259

Scaevinus’': dum nondum certum erat qualem se praebiturus
esset Scaevinus fortiterne interrogationes atque etiam tor-
menta toleraturus, an confessurus communemque proditurus
causam.

A. XV, 63. De Senecae morte et alia et haec legimus:

,Novissimo quoque momento suppeditante eloquentia, ad·
vocatis scriptoribus pleraque tradidit, quae in vulgus edita
eius verbis invertere supersedeo.”

lstud eius verbis cum edita iungendum esse monet Nipper-
deius, et revera ne potest quidem cum ullo alio iungi verbo,
quin plane sit absurdum et cuncta perturbet. Verum quid
sibi vult, si iam curn edita iunctum est? Plane supervacuum
videtur. Annon res ipsa loquitur, quae a „scriptoribus” ex
ore Senecae sint excepta, Senecae verbis in vulgus edita esse?
Quodsi quis tamen addendum eiusmodi aliquid fuisse putat,
ut esset quod τῷ invertere opponeretur - nonne hic dicen-
dum erat ἱρείας verbis, idque ante edita ponendum? His
perpensis mihi ne umbra quidem restat dubitationis quin
legendum sit: „meis verbis invertere supersede0.” Cf. quod
c. 67 Subrii Flavii responso tradito additur: ,ipsa rettuli
verba, quia non, ut Senecae, vulgata erant, nec minus nosci
decebat militaris viri sensus incomptos et validos”; ipsa retuli
verba i. e. „non meis verbis Flavi responsum inverti.”

Statim post illud Flavii responsum adduntur haec (cap. eod.):

,Nihil in illa coniuratione gravius auribus Neronis accidisse
constitit, qui ut faciendis sceleribus promptus, ita audiendi,
quae faceret, insolens erat.”

in voce q. e. faceret coniunctivus probari nequit: sensus
enim est: ,nunquam Nero facta sua suo nomine appellari
audiebat'’; imperfectum tempus parurn rectum videtur; nam
multo magis hic sermo est de iis rebus quas diu ante Nero

perpetravit quam de iis in quibus cum maxime versatur.

 

