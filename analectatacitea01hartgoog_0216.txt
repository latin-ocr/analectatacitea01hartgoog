205

Sic Tacitus scripsit; nam quae post Fontei Capitonis in codice
leguntur: ,adimendis assignandisve militiae ordinibus,” ea
sciolo, qui primus adscripsit, esse reddenda, pro suo acumine
dudum Nipperdeius perspexit. Vel una vox militiae auctorem
prodit.

H. I, 85. Postquam perfido consilio imperium Galbae
ademptum in se transtulerat Otho, nondum tamen quies

redierat, ignaris etiamtum civibus iam ad certum exitum

perductam rem:

,Coacto vero in curiam senatu arduus rerum omnium modus
ne contumax silentium, ne suspecta libertas; et privato Othoni
nuper nota adulatio.” Verus hic Tacitus agnoscitur, praesertim
in ultimis et privato Othoni nuper nota adulatio, quod egregia
brevitate haec significat: ,Otho, qui paucis diebus ante privatus
suerat, facile adulationem a veritate dignoscere poterat; ut·
pote qui saepe illa usus esset ipse.” Ultrane seramus nervos
Taciteos hic incidi puerili additamento atque eodem dicmti,
quod nunc cum praeclarae sententiae interitu post nuper in
textu legitur?

H. I, 87. Obviam Vitellio cum Otho proficisceretur:

,curam navium Moschus libertus retinebat ad observandam
honestiorum fidem.”

Satis perspicua, ut opinor, haec; sed quo magis appareret
hnic duci non accidisse quod accidit Aemilio Pacensi, ut in
eius locum alius copiis praeficeretur, deinde, mutato impe·
ratore, in integrum restitueretur (de illo enim in proxime
praecedentibus haec leguntur: ,Aemilio Pacensi, cui ademptum
a Galba tribunatum reddiderat”) annotavit aliquis immutatus,
quod tamquam si bonae illud esset Latinitatis scribae in
textum receperunt (post fidem). Exemit Muretus; nostra aetate
fortasse existent editores qui restituant.

H. 11, 1. ,Ubi Corinthi certos nuntios (Vespasianus) accepit
de interitu Galbae e. q. s.'’

 

