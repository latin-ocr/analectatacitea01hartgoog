277

quam lascivos eos fuisse credamus in Vitelliana turba ista!
Vide quam egregie nunc, in eundem sensum, haec addantur:
,tot legatorum amicorumque comitatus inhabilis ad paren·
dum, etiamsi summa modestia regeretur.” Idem est exercitus
modestus et seuerus. Adverbium severe de militibus adhibitum
legitur A. IV, 2 (cur Tiberius cohortes urbanas in una castra
contraxerit traditur): ,Praetendebat lascivire militem diduc-
tum; si quid subitum ingruat, maiore auxilio pariter subve-
niri; et severius acturos, si vallum statuatur procul urbis
illecebris.”
Opponuntur inter se lascivire et severe agere.

H. II, 88. Vixdum urbem intraverant saevi isti serique
Vitellii milites et iam proelia fiunt caedesque civium:

,cum turbam populi per inscitiam parum vitarent, aut ubi
lubrico viae vel occursu alicuius procidissent, ad iurgium,
mox ad manus et ferrum transirent.”

Non duae res hic inter se opponuntur: altera enim ex
altera necessario sequitur. Cum barbari turbam populi parum

vitarent, fieri non poterat quin identidem alicui civi impin·

gerentur. Accedebat alia procidendi causa: viae lubricum.
Pro aut ergo ct legendum censeo.

H. Il, 99. Nefaria proditione a Vitellio ad Flavianos defi·
cit Caecina:

,Credidere plerique Flavii Sabini consiliis concussam Cae·
cinae mentem, ministro sermonum Rubrio Gallo: rata apud
Vespasianum fore pacta transitionis; simul odiorum invidiaeque
erga Fabium Valentem admonebatur, ut impar apud Vitel-
lium gratiam viresque apud novum principem pararet.”

Mire conformata est haec sententia! Primum ista subita ad
passivum verbum transitione (admonebatur) neque perspicuitati
neque elegantiae consulitur. Quis enim Caecinam admonet?

 

