50

hic locus tractari potest, qui legitur H. 11, 76, nam ille quo·
que vitio laborat, sed vitio¹ quod loquentis mentem egregie
referat. Ut tandem aliquando imperium sibi fatis destinatum
accipiat Vespasianum monet Mucianus. ,Satis diu” ait ,quie-
visti et exspectasti, nunc audacter agendum est'’. Haec ipsa
sunt verba, quibuscum utentem facit Tacitus:

,Torpere ultra et polluendam perdendamque rempublicam
relinquere, ,sopor et ignavia videretur, etiamsi tibi, quam
inhonesta, tarn tuta servitus esset. Abiit iam et transvectum
est tempus, quo posses videri concupisse: confugiendum est
ad imperium”.

Hic primum reputandum est eundem Mucianum paulo

’ ante dixisse: ,a contumelia quam a laude propius suerit post

Vitellium eligi”, deinde cogitandum de praeclara Lucani
sententia: ,ad bellum sugitur”. Quid ergo Muciano dicendum
est, si accurate loqui vult? Nempe: ,non iam grata res est
imperium, quarn quis sibi expetat ; sed actum de te est nisi
ab imperio salutem petis” i. e. hisce ei est utendum verbis:
,abiit iam et transvectum est tempus quo posses concupis·
cere, confugiendum est ad imperium”. Sed affectati unquam
imperii Vespasianum insimulare anxie cavet: atqui in verbis
posses concupiscere inest quodammodo eiusmodi reprehensi0,
certe inesse eam suspicax homo eredere possit. Hoc metuit
Mucianus, hinc praeteritum illud concupisse, hinc, quod ad·
ditur, videri.

Pollianae cognatam observationem protulit Pfitznerus ille,
qui iarn plus decem lustra utilissimam Tacito navat operam. ls
enim nuper diario c. t. Zeitschrift f. d. Oest. Gymn. (A. MDcccc
inde a p. 673) doctissimam inserendam curavit disputationem,
qua et alia docere studet et Tacitum interdum vel sermonis
vitiis, vel mira et insolita oratione, vel etiam erroribus ad
historiam pertinentibus illorum loquendi genus notare vel
perstringere quos in scenam inducit. Minime spernenda ea

 

