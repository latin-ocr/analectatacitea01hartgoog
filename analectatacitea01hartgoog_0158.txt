¹47

prolatae, aliae indicatae sunt, eiusmodi etiam addere su·
spiciones, longe arcessitus, aperta cum praecedentibus fronte
pugnantes, ab ipsa abhorrentes humana indole, non gravis
atque veracis est historici sed maledicae mulierculae. En quo
te ducat· istud Tiberii cum Domitiano conserendi, vel potius
confundendi, studium!

Ano, 11, 38. Marcus Hortalus, oratoris Hortensii nepos,
atque omnino nepos (agnoscimus enim ex tota narratione
hominem nequam, qui inepta luxuria patrimonium dilapi-
darit), quamquam semel iam insigni liberalitate Augusti ad·
iutus est, postquam ingentem quoque illam pecuniam (decies
fuerat sestertium) insanis proludit sumptibus, iterum petere
ut sibi ex aerario subveniatur non veretur; lacrimosam ad
senatum habet orationem et rol παιδάρια ἀνέλκει. Respondet
homini Tiberius oratione plena prudentiae, plena dignitatis,
in qua omnia sunt egregia, haec tamen vel praestantissima:

,Non preces sunt istud, sed efflagitatio, intempestiva qui·
dem et improvisa, cum aliis de rebus con'venerint patres,
consurgere et numero atque aetate liberum suorum urgere
modestiam senatus, eandem vim in me transmittere ac velut
perfringere aerarium, quod si ambitione exhauserimuS‚ per
scelus explendum erit. Languescet alioqui industria; inten-
detur socordia, si nullus (an nullir‘) ex se metus aut spes3
et securi omnes aliena subsidia expectabunt, sibi ignavi,
nobis graves'’

Quis unquam princeps melius obstitit indignorum precibus

impudentibus, quis eos redarguit oratione pro se honestiore,
pro republica utiliore? Quid ergo attinebat acerbam hanc
praemittere interpretationem:

,inclinatio senatus incitamentum Tiberio luit, quo promp-
tius adversaretur, his verbis usus”? Habet prolecto ipsa orati0‚
quo se defendat commendetque; sed si verum esset quod
infesto Tacitus fingit animo, si Tiberius ideo Hortali precibus

 

