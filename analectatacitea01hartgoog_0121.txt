110

Quaesivi quo modo haec inter se cohaererent. Tandem
hanc esse Taciti mentem intellexi: „quamquam illis matri·
monii regnique vinclis id effectum videri poterat ut inter
fratres nemo esset cuius magnopere interesset quis regnaret,
nemo qui imperii obtinendi causa insidias strueret fratri
regnanti — et hoc praecipuum est principum periculum --
tamen nulli eorum diuturnum suit imperium”.

Ann. IV, 19. Invisum sibi Silium reum fieri cupit Tiberius:

„immissusque Varro consul, qui paternas inimicitias ob
tendens odiis Seiani per dedecus suurn gratificabatur”.

Insignis hic locus est ad demonstrandum quantopere cum
temporibus mutentur mores Nam nunc, primo aspectu, stul·
tus et ineptus nobis ille videtur, qui, ne parum idoneus dicatur
accusator, inimicitias obtendat et simulet paternas, atque
„tantum abest'’ aliquis dixerit „ut eiusmodi sint obtendendae
inimicitiae, ut potius, si revera adsint, omni modo illas ac·
cusator dissimulare debeat ne iure reiiciatur’'. Varro vero
est ex numero obiectorum istorum hominum qui aliorum

periculis et pernicie crescere volunt; accusat ergo quos

Seianus perdere cupit estque simillimus Atheniensibus syco-
phantis; ergo illorum utitur sermone, qui quam maxime
metuunt ne sycophantae videantur. cff. Lysiae et alii loci
et hic XIV, 2: ἐγὼ μέντοι, ὦ ἄνδρες δικασταί, καὶ πρότερον πρὸς
τοὺς πατέρας ¹) ἡμῖν διαφορᾶς ὑπαρχούσης, καὶ πάλαι τοῦτον
ἐχθρὸν ἡγούμενος ..... πειράσομαι πάντων τῶν πεπραγμένων μεθ’
ὑμῶν αὐτὸν τιμωρήσασθαι.

1) Verba dubitationi obnoxia sunt (quamquam ipse quin cum Frohbergero
πρὸς πατέρων legendum sit non dubito) sed sententia certissima.

 

