. 117

Neque tamen nulla est coniecturae, quam protulit ille, utilitas:

accuratius enim Taciti verba perpendere cogit illa, quod
cum iacimus, hic demum locus nos rem quandam edocet et
tantum non ante oculos ponit, quam bene tenere debemus
quoties de legionibus Romanis nobis narratur aliquid. Etenim
territus Lentulus castra hiberna non petit sed repetit. Ergo
ex hibernis venerat et cum maxime in aestiuis (nam missam
iarn facimus Sirkeri coniecturam) ei exitium minantur, saxa·
que in eum iaciunt milites. Refugere nunc eo unde venerat
conatur....in hiberna. Hisce omnibus bene intellectis simul
nobis quam maxime fit perspicuum inter castra hiberna et
castra aestiva quae intercedat ratio. ln provincia non nimis
longe a finibus hostium legiones urbis instar habent castra
hiberna: ibi eorum est domicilium, quamdiu bellum non est;
a ministris militaribus ea urbs semper incolitur et ab aliis
hominibus, quorum opera efficitur ut qui eo advenit com·
mode in illa urbe degere quamdiu libet possit. Eo ergo no·
biles homines qui ex urbe ad exercitum mittuntur, ut mili-
tum animos cognoscant aliisve de causis, se convertunt, ibi
deversentur. At cum milites ad expeditionem proficiscuntur,
prope hostem, modo hic modo illic, castra ponunt aestiva,
quae appropinquante hieme tolluntur3 legati ergo Roma
missi, curn expeditionum tempore videre et alloqui milites
volunt, ex hibernis, ubi deversantur, se conferunt in aestiva,
sed officio suo suncti statim suum sibi, quod in hibernis
habent, deversorium repetunt: idem miser ille Cn. Lentulus
lacere conatur, heu sero!

Non tam facile me expedio ex difficultate, quam eiusdem
libri c. 38 praebet, aut si me inde expedio, Tacitum gravis·
simo crimine involvo: incredibilem enim ab eo commissum
errorem argu0, quo situs et populi Germaniae mirum in
modum perturbentur. ln Chaucis vexillarii discordium legio·
num praesidium agitant; quos (et ipsos ut opinor, tumul-

 

