verbis ad demonstrandum non solum quid narret Tacitus,
sed etiam quid revera factum sit, quod ab illo, dum commo-
vendi nimis indulget studio, corruptum sit atque detortum.

Initium faciam ab eo veneficio quo de medio snb'latus est
Claudius. Hic quoque locus tractari recte non potest nisi
removemus vitium, quod pravum emendandi studium ultro
invexit. Legitur locus Ann. XII. 67:

(scriptores temporum illorum prodiderunt) infusum delec-
tabili cibo 1) venenum, nec vim medicaminis statim intellec·
tam socordiane an Claudii ²) vinolentia; simul soluta alvus
subvenisse videbatur. Igitur exterrita Agrippina, et quando
ultima timebantur, spreta praesentium invidia, provisam iam

sibi Xenocratis medici conscientiam adhibet. Ille, tamquam

nisus evomentis adiuvaret, pinnam rapido veneno illitam
lancibus eius demisisse creditur e. q. s.

Admodum intricata est narratio; videor tamen mihi re
iterum iterumque explorata tandem perspexisse, si non quid
Tacitus doceat, at certe quid consilii ab Agrippina sit initum.
Primum lenti veneni lactum est periculum, sed ita lenti ut
vis eius statim (i. e. in ipsa coena) posset intellegi (novicio
vocabulo constateeren illud verbum est vertendum). Sperabat
nempe Agrippina eiusque minister consopitum iri illo veneno
Claudium, vel collapsurum esse; quo lacto in cubiculum per·
ferendus esset ille, ubi exspiraret neque dolo ab aliis intel-
lecto neque facultate Claudio data ad amorem lilii redeundi.
Praeterea sic vitabatur invidia praesentium, quam Agrippina,
cum res aliter cecidisset, spernebat. At quid fit? Sperata illa
vis non intelligitur, sive quod convivae, qui Agrippinae con·
silii inscii erant, socordes sunt et nihil vident, sive quod putant

-—--——

1) Sic appelegere malim quarn boleto. In codice est cibo leto, hauddubie

natum e: cibo.
2)1n codice est socordiane an Claudii ni on vinolentia. Ego tantummodo
dittographiam oi an tollo, non ntor transpositione: socordiane Claudii nn vinolentia.

2

 

