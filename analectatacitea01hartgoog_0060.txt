49

argumentum vim; nam si vana sunt, id est nullius pretii,
castra illa, neres quidem a Civile gestae magni sunt pretii,
neque quidquam de futuro promittunt bello: possunt enim
aliae a Romanis mitti copiae multo robustiores multoque
timendae magis. At, id quod plane eius naturae convenienter
fit, ira sua et ferocia Civilis abripitur.

Et eodem fortasse modo accipiendum est quod A.x11,44
legitur:

¹,Erat Pharasmanis filius Radamistus, decora proceritate,
vi corporis insignis et patrias artes edoctus, claraque inter

accolas lama. Is modicum Hiberiae regnum senecta patris

detineri ferocius crebriusque iactabat quam ut cupidinem
occultaret’'. '

Si veram hominurn hereditates appetentium „logicam” se·
cutus esset Radamistus, aliter esset locutus. Nam quo maior
hereditas est eo gravius lerre heredipetam, quod ad speratas
opes pervenire non possit, consentaneum est. cf. XIV, 65:
,veneno interfecisse (Nero) creditus est... Pallantem, quod
immensam pecuniam longa senecta detineret”. At egregie
ipsam hic naturam depingit Tacitus ; querentem enim adoles-
centulum audire nobis videmur: ,en ego quam fortis sim,
quam cupidus gloriae bellique, quamque sit modicum Hibe·
riae regnum: tamen ne ad illud quidem accedere possum,
pater grandaevus iamque decrepitus obtinet”. Respondere ei
poterat vir disceptandi peritus: „si modicum, si parvum est
illud regnum, patrem tuum illud obtinere aequo patere animo,
aptum est humeris eius onus, tu potius alibi vires exerce,
digniores te labores circumspice”. Sed quid logicam curat -
morarum impatiens iuvenis? ¹)

Denique, quamquam non plane ex eodem est genere, apte

.-----.-

r) Furneaux quoque sensit esse in hoc loco insoliti aliquid, sed illud frustra
tollere conatur.

4

 

