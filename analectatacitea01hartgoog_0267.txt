256

relativum, quod aliam significationem eiusdem substantivi
requirit. Quanto melius omisso qna legemus: „tamen retineri
castra e.q.s.” i. e. tamen, vel sic, quicunque erat status re-
rum, bene res geri poterat, simodo sibi constitisset Paetus

A. XV, 16. Castris Romanorum diu obsessis Vologaeses
potitur:

„Ceterum obsessis adeo suppeditavisse rem frumentariam
’ constitit, ut horreis ignem inicerent, contraque prodiderit
Corbulo Parthos inopes copiarum et pabulo attrito relicturos
oppugnationem.”

Vix quemquam esse opinor, cui istud contraque prodiderit
sanum videatur; coniunctivum hic ferri non posse constat.
Quidni legamus „contraquam prodidit Corbulo''? In promptu
mihi nunc alii loci Tacitei non sunt, ubi contra quam legatur,
neque lubet eius rei causa lexica et indices pervolvere. Fac
enim nusquam alibi illud inveniri, eane idonea causa est cur

ne semel quidem Tacitum usum locutione tam bene Latina

tamque pervulgata statuamus, idque eo loco ubi vix ullo alio
modo id quod requireretur significari potuerit?

A. XV, 38. Ardente urbe in omnes partes diffugiuntcives:

„Et saepe, dum in tergum respectant, lateribus aut fronte
circumveniebantur, vel si in proxima evaserant, illis quoque
igni correptis, etiam quae longinqua crediderant, in eodem
casu reperiebant.”

Hic equidem desiderari quiddam censeo. In verbo enim
reperiebant haud dubie inest significatio τοῦ „cum propius
accessissent”: omitti id sine damno poterat quia quivis istud
reperiebant legens mente erat suppleturus. Ergo longinqua
habet quod recte ei opponatur (ipsum illud ,curn propius
accessissent” qnod in „reperiebant” inest). Propius autem
aggressi iocos illos reperiebant ,in eodem statu” i. e. ut

 

