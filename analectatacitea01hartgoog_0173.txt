162

Quid ais vir praestantissime? Nullane' ratio intercedit inter

vocabula quae sunt falsae et compositae sunt? Immo vero,

nisi hic, quocunque tandem modo, compositae eandem nan-
ciscitur vim, quam falsae habet (Gr. κατεψευσμέναι), nulla
arte sanus ex hoc loco sensus extorqueri poterit. Egregie
hanc opinionem confirmat Iosephus, qui (XX, 154 Nab.)
prorsus eandem sententiam sua amplificat ubertate: πολλοὶ
γὰρ τὴν περὶ Νέρωνα συντετάχασιν ἱστορίαν, ὧν οἳ μὲν διὰ χάριν,
εὖ πεπονθότες ὑπ’ αὑτοῦ, τῆς ἀληθείας ἠμέλησαν, εἳ δὲ διὰ μῖσος
καὶ τὴν πρὸς αὐτὸν ἀπέχθειαν οὕτως ιἰναιδῶς ἐνεπαρῴνησαν ταῖς
ψεύσμασιν ὡς ἀξίους αὐτοὺς εἶναι καταγνώσεως. Vides eundem
in iosephi verbis tenere locum vehementem illam mendacii
significationem ὦναιδῶς ἐνεπαρῴνησαν τοῖς ψεύσμασιν, quem apud
Taciturn occupet lene istud et omni reprehensione vacuum
compositae sunt: atqui, si in compositae nulla inest reprehensio,
Taciti sententia prorsus omni vi atque sensu caret. Dixeris
inde participium compositae reprehensionis satis obtinere, quod
ablativus recentibus odiis accedat: „cum odio enim res corn·
ponere'’ esse „in componendo veritatem nihili facere.'’ At
sic reqentr'bus odiis ablativus fit modi, qui dicitur: id autem
voluisse Tacitum pertinaciter nego. Si cum scriptore, aequa·
bilitatis studioso, nobis res esset, haec haberemus: „viventi-
bus ipsis ob metum falsae, postquam occiderant, ob recentia
odia compositae sunt'’ aut: „viventibus ipsis metu salsae,
postquam occiderant, recentibus odiis compositae sunt.”
Turn vero nemo tam traditae esset tenax lectionis qui non
in compositae latere vitium agnosceret. Tacitus autem aequa·
bilitatem vitat; scribit ergo: ob metum -odiis, sed sententia
prorsus eadem est ac si metu - odiis vel ob metum —ob
odia scripsisset. Ergo nunc apud Tacitum latere vitium, et
pro compositae requiri corruptae vel eiusmodi aliquid erit
confitendum.

 

