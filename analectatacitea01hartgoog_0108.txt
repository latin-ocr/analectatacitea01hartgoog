97

A. XVI, 14. Antistius exul Anteium et Ostorium Scapulam
indicat tamquam res novas molitos in eaque re Chaldaeorum
usos arte:

,Ac vulgato eius indicio inter damnatos magis quam inter
reos Anteius Ostoriusque habebantur, adeo ut testamentum
Antei nemo obsignaret, nisi Tigellinus auctor exstitisset mo·
nito prius Anteio ne supremas tabulas moraretur.”

Monito certa est Agricolae emendatio pro monitus. Quaeritur
ergo quo modoxillum metum Antei familiaribus Tigellinus
ademerit. Respondet Nipperdeius: ,monendoAnteio ne s. t. m.”
At primum quotusquisque eorum id auditurus erat? Hoc enim
consilium, ut opinor, solus soli Tigellinus dedit. Sed quid
multa? Nonne ipsi sermoni Latino aperte vim iacimus cum,
legentes de eo qui obsignare nolentibus auctor exstitit, quid-

quam aliud eum fecisse coniicimus quam primum obsignasse?

Cetera nunc sponte sequuntur, et totius loci hic sensus est:
,obsignare iam Antei testamentum audebat nemo, ergo ipse
Tigellinus primum mortis necessitatem misero homini indixit;
qui cum hac re audita testamentum iecisset, Tigellinus ceteris
obsignandi exemit scrupulum dum primus omnium iacit illud.”
Nunc demum, id quod recte Furneaux observat, prius recte
hic ponitur.

H. Ι, 17. (Iam Pisonem adoptavit Galba, et post aliquam
deliberationem decretum est utin castris praetoriis ea adoptio
nuncuparetur):

„Circumsteterat interim Palatium publica exspectatio, magni
secreti impatiens.”

Si quis quaerit quod sit magnum illud secretum, quod
homines tantopere cognoscere gestiant, in promptu est re·
spondere: ,ipsa adoptio his vocabulis significatur, plebecula
enim non adfuerat comitiis illis imperii, quae c. 14 descri-
buntur, ergo nunc ardent studio audiendi quem sibi succes-
sorem Galba elegerit.'’ At ipse Tacitus hoc responsum refutat

7

 

