90

H. III, 11. Postquam narravit de tumultu inter Antonii
milites orto, deque Tampi Flaviani periculo, cui se ille vix
subtraxerit, sic scriptor pergit:

„Legiones velut tabe infectae, Aponium Saturninum, Moesici
exercitus legatum, eo atrocius aggrediuntur quod e. q. s.'’

Haec cito, primum ut appareat quid intersit inter sermo·
nem Taciteum et orationem eorum qui simpliciter loquuntur
scribuntque. Simplicissimum hoc erat et scriptoris sententiae
aptissimum: ,Aponium aggrediuntur, eo atrocius quod'',
nam novae narrationis, quae adnectitur, argumentum hoc est
quod nunc se in alium ducem convertit militum ira, cui illud
„eo atrocius quod e. q. s.” explanandi causa additur. Sed
maluit Tacitus more· suo diversas res in unam contrahere
sententiam. Deinde ut sequenti capite scriptoris nostri usum
contra pravam defendam distinctionem sed speciosam, et quae,
nisi fallor, ab uno alteroque editore iam est admissa. Est
autem ille locus nostro admodum similis. Post narratas turbas
in Flaviano exercitu haec leguntur:

„Ne in Vitellii quidem partibus quietae mentes exitiosiore
discordia non suspicionibus vulgi, sed perfidia ducum turba
bantur”.

Sponte se offert coniectura post mentes maiorem esse po·
nendam distinctionem, sic enim omnia fiunt planissima et ad

intelligendum expeditissima. Et tamen nemo eam probet nisi

qui in Tacito hospes sit: de industria enim Tacitus in unam
sententiam coegit et rem novam, quam praecedenti adnectit,
et rei novae explanationem.

H. ΙΙΙ, 13· Deiecit a Vitellio classis, Caecina legiones quo·
que suas ad Vespasianum translert; iamque in eius iuraverunt
verba milites, iam dereptae sunt Vitellii imagines, praescrip·
tumque Vespasiani nomen, cum subito illos facti sui poenitet,
reputantes se, strenuos illos Germaniae bellatores, nulla clade
accepta, manus tradere Othonianis istis saepe sugatis copiis:

 

