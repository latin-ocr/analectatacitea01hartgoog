14

examinare iubemus, sed quin omnino bene perspexerit Taci-
tus quid esset historiam scribere, dubitare iniquum sit.

B. Ann. ΙΙΙ, 3. Cineres Germanici cum Romam afferrentur
communem fuisse civium, magistratuum, senatorum luctum
praeclare Tacitus exponit, in tantaque omnium mortalium
tristitia vulgi luisse conversos oculos ad Germanici uxorem
liberosque, ad Claudium defuncti fratrem germanum, ad Dru-
sum fratrem adoptivum, quorum dolor fletusque erat con·
spicuus. ln eodem capite et haec leguntur:

Matrem Antoniam non apud scriptores rerum, non diurna
actorum scriptura reperio ullo insigni officio functam.

Dicebam Tacitum, omnesque bonos historicos antiquos,
idem sere spectasse quod hodiernos, eodem tetendisse, eidem
rei dedisse operam. Ut quid olim gestum sit quam accura-
tissime doceantur, quam optime perspiciant posteri, hoc sibi
habent propositum utrique. At hic agnoscimus aliquid quod
antiquis historicis quam maxime cordi sit, cum hodierni multo
rectius sentiunt illud a se sine ullo operis sui detrimento
omitti negligique posse. Historicus hodiernus, si pure terse
perspicue scribit, si res apte disponit, si oratio rebus quas
narrat est accommodata, nihil, quod quidem ad externam
libri speciem pertinet, ultra quaerit: iure; et potest sic quo·
que tamquam artifex laudari. At antiquus historicus- et de
nullo magis illud valet quam dc Tacito ipso — eodem modo
legentes afficere studet, quo qui nunc fictam narrat fabulam,
quam Romanensem vocamus3 cum tragici arte illius apte
potest conferri studium. Et quemadmodum in quavis tragoedia
certae sunt personae, quibus partes quaedam sunt mandandae,
et in sabula Romanensi certi quidam rerum gestarum nexus,

nexuumque illorum solutiones, quibus aegre careat qui illam

pervolvit, sic antiquus Historicus omnes notos habet loculos
unde petat ea quibus legentes delectet vel terrorem iis in· ἵ
cutiat, vel moveat misericordiam. Nunc si cui in historiae ,

 

