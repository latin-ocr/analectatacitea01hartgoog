116

usus sum verbis cum de confusione et incuria loquebar, qui·
bus tota illa de Pisnne narratio laboraret?

A. I, 16. Hic locus est ubi Tacitus nulla sua culpa male
sit intellectus et perversa sollicitatus emendatione. Et ne
illud quidem vitio ei dandum quod narratio eius diligentis·
simam lectionem et longiorem requirit explanationem aequa-
les, quibus scribebat, ipsam rem optime facillimeque intel·
ligebant. De Pannonicarum legionum seditione narraturus ita
incipit:

„Castris aestivis tres simul legiones habebantur”.

Pro aestivis Sirkerus coniecit hibernis, potuitque sententiae
suae argumentum afferre admodum speciosum. Etenim c. 27
Cn. Lentulus dicitur hiberna castra repetere. At Lentulum
illum, qui suite Drusi comitatu, milites adorti sunt in iis Ι
castris de quibus toto c. 16 sermo est, si ergo in hiberna
sugit, periculum illu'd, quod vitare vult, in aestivis natum
’ est. Praeterea, si Sirkeri coniecturam probamus magnas nobis
exhibet molestias capitis 25 initium. Quid enim? c. 16Sirkero
auctore in castris hibernis tres simul legiones erant duce lunio
Blaeso „qui fine Augusti et initiis Tiberii auditis .. inter·
miserat solita munia. Eo principio lascivire miles, discordare
(v. de hac voce vol. XXX p. 346 sq.)’' . . . . denique incastris
hibernis magna quaedam existit sediti0, ad quam comprimen-
dam Tiberius Drusum cum primoribus civitatis et aliis et
Cn. Lentulo mittit: „postquam vallum introiit” (nimirum
Drusus simulque Cn. Lentulus alii) . . . . vallum, ergo (si
semel Sirkerum sequimur) hibernorum, nam de aliis nunc agi
castris et non de iis, quaec. 16 commemorantur, nemo quid·
quam nos docet. Igitur in hibernis Drusus milites placare

studet, in hibernis contumax a militibus accipit responsum,

in hibernis militum ira praesertim in Cn. Lentulum se con·
vertit, qui metu perculsus aufugit et hiberna petit. Pro·
secto ad incitas nos doctum illud Sirkeri redigit commentum.

 

