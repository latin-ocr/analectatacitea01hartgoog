120

A. 1, 44. Tandem aliquando sedatis militum animis Ger-
manicus „centurionatum egit'’. De vocabulis multa disputant
viri docti, rem ipsam satis accurate sequentia illustrant:
„citatus ab imperatore nomen, ordinem, patriam, numerum
stipendiorum, quae strenue in proeliis fecisset, et cui erant
dona militaria, edebat. Si tribuni, si legio industriam inuo-
centiamque adprobaverant, retinebant ordinem: ubi avaritiam
aut crudelitatem consensu obiectavissent, solvebatur militia”.

Cf. c. 32: ,repente lymphati destrictis gladiis in centu-
riones invadunt prostratos verberibus mulcant sexageni
singulos tum convulsos laniatosque et partim exanimes
ante vallum autin Rhenum proiciunt’'.

Habemus hic de eadem re duas narrationes admodum,
ut opinor, inter se diversas Modo audimus de centurionibus
mulcatis, convulsis, laniatis, exanimibus, proiectis, modo de
militibus questus suos ordine placideque proferentibus, vide-

musque imperatorem questus illos recognoscentem et de iisdem

illis centurionibus iudicium censuramque exercentem. Non
ergo occisi illi erant. Dixeris ne e capite quidem 32 effici
posse illos ad unum omnes tunc esse interlectos. Concedo
utcunque fieri potuisse ut unus et alter perniciem effugeret,
sed, si verum est quod c. 32 narratur, vel unum superfuisse,
qui in illo censu suis stare pedibus posset, id ego pertinaciter
nego. Aut mirum in modum quae c. 32 leguntur omnia aucta
sunt et exaggerata, aut census ille habitus est de sauciis
· laceris animam vix trahentibus: certe nemo eorum militiae
vel ordini aptus iam erat.

Ann. 1, 56. Germanicus ,expeditum exercitum in Chattos
rapit” iisque ,adeo improvisus advenit, ut, quod imbecillum
aetate ac sexu, statim captum aut trucidatum sit. Iuventus
flumen Adranam nando tramiserat, Romanosque pontem
coeptantis arcebant; dein tormentis sagittisque pulsi, temp-
tatis frustra condicionibus cum quidam ad Germanicum persu-

 

