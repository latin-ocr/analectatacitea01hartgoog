269

dum his aut illis studia militum adgregantur, prope in proe-
lium exarsere, ni Valens animadversione paucorum oblitos
iam Batavos imperii admonuisset.”

Praeter Batavos et legionarios in ,Valentis exercitu aut nulli
fuerunt milites aut admodum pauci (v. c. 59 et 64). Atque
hae nunc exercitus partes paene inter se manus conserunt.
Quaero qui nobis praeterea hic cogitandi sint milites, quorum
,studia aggregantur” rixantibus, Nullos invenio, sed istud
militum in alius vocabuli locum irrepsisse censeo, puta ciuium
vel municipum, quae vocabula et ideo magis huc quadrant,
quoniam milites potius et ipsos in eiusmodi certamine gla-
dios destringere consentaneum est, at studia magis otiose
adstantium et pugnae exitum spectantium sunt.

H. I, 83. Praetorianos pro ipsius salute nimis sollicitos et
aliis argumentis placat Otho et hoc:

„Imus ad bellurn An et illic nocte intempesta rapien-

tur arma? Unus alterve perditus ac temulentus (neque enim
plures consternatione proxima insanisse crediderim) centurionis
ac tribuni sanguine manus imbuet, imperatoris sui tentorium
irrumpet ?” ¹)

Imperator unus est, et ne plures quidem cogitari possunt
vel in exercitu vel in republica. Absurde igitur pauci quidam
milites in imperatoris sui tentorium irrumpere finguntur. At
istud sui post tribuni pone, pulcherrime enuntiata erit tota
periodos: „centurionis ac tribuni sui sanguine manus imbuet,
imperatoris tentorium irrumpet.” Ipsum illud quod traditum
est hanc nobis transpositionem commendat ; in codice eninr
non tribuni legitur sed tribunis.

m

1) In codice sic legitur et sic finiuntur versus:
..... , tribunis san-

guine manus imbuet imperatoris sui
ut facile intelligatur qui facturn sit ut rui a sede sua aberraret.

 

