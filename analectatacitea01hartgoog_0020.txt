 

Probe memini et, nisi meminissem, ipsum exemplar Taciti
quo iam Gymnasii Amstelodamensis discipulus usus sum, mihi

multis signis interrogativis rem in mentem revocare posset,

me cum primum sedulo operam Tacito dare inciperem in
hoc ipso loco diutius haerere. Videbar mihi de seditione
quadam cohortis cuiusdam Ostiensis legere, deinde ob intem·
pestivam plenamque periculi de imperatore suo sollicitudinem
obiurgari teprehendique ab Othone videbam — praetorianos.
Neque tamen Ostiensis illos missos facere poteram; legebam
enim de militibus urbem petentibus: aliunde ergo illi venerant.
Et quoniam Ostiae in prima narratione erat facta menti0,
Ostia illos accurrisse mihi constabat. Denique in eodem errore
versabar in quo haesisse Plutarchum nunc scimus omnes.
Sed quoniam intelligebam sic ceterae narrationis neutiquam
constare rationem, iterum iterumque mecum totum locum
volvebam, donec tandem aliquando quid Tacitus suo urbem
ac Palatium sibi voluisset intelligebam.

Multi transierunt anni mihique Professori Academico cum
commilitonibus meis Tacitus legendus erat. Vesperi tunc certis
diebus domum meam conveniebant literarum candidati, iuvenes
satis docti et subacti iudicii, ut suaviter confabulantes in
Tacito enucleando mutuam traderemus operam. Ad nostrum
autem locum cum pervenissemus quid videbam? Eodem omnes
teneri errore qui mihi olim tot tantaque exhibuisset negotia!
Ego vero admodum mihi placebam, qui tribus verbis urbem
ac Palatium recte vertendis nebulam illam dissipare possem.
Hic plerique tam efficaci statim manus dabant scientiae, at
unus et alter pertinacior erat: Plutarchum contulerat, ita ut
in tenaci haereret coen0‚ unde plantam evellere non auderet.
Ego vero, cui Plutarchi opponeretur auctoritas, diu - infi-
tiari nolo - tacui: quid enim lacerem? Tandem tamen, re
accuratius pensitata, exclamavi: Tacitum ergo vertit Plutarchus
et prave vertit. . . . ergoque salsissimum esse luculenter apparet

 

