196

A. ΙΙ, 28 (De causa Drusi Libonis agitur):

„Celebre inter accusatores Tironis ingenium erat avidumque
lamae malae.’'

Probus, haud dubie, homo luit et calumniatorum inimicus,

qui istud malae in margine adscripserim sed boni elegantisque
sermonis naturam ignorabat, qui putarit unquam quemquam
recte dici posse avidum malae famae.

Α. ΙΙ, 30 (Ex eadem narratione):

„Negante reo, adgnoscentes servos per tormenta interrogari
placuit: et quia vetere senatusconsulto quaestio iqcaput domini
prohibebatur, callidus et novi iuris repertor Tiberius mancipari
singulos actori publico iubet.”

Satisne perspicuum Tiberii consilium hisce fit verbis, an
putemus ipsum Taciturn magistelli sermone sic illud illustrasse:
„scilicet ut in Libonem ex servis salvo senatusconsulto quae-
reretur’'? Verba iam a Mendoza proscripta ctiam ab editoribus
vindicari Tacito est quod indignemur.

II, 54. Clarii Apollinis oraculum adit Germanicus:

„et ferebatur’' (sc. sacerdos dei) „Germanico per 'ambages
maturum exitum cecinisse.’'

Ad per ambages annotavit aliquis ut mos oraculis, quae
verba nunc Taciti commaculant sermonem.

ΙΙΙ, 2. Appropinquante Agrippina cum Germanici cineribus
ltaliae, Drusus Tiberii filius:

„Tarracinam progressus est cum Claudio fratre liberisque
Germanici.”

Quis rei ignarus non putet Drusi hic fratrem dici Claudium?
Quis non sentit hic aut ipsi veritati aut sermonis legibus aper·
tissime vim fieri? An credamus salva latinitate pro: „cum
Germanici liberis et fratrc Claudio'’ dici posse „cum Claudio
fratre liberisque Germanici''? Imm0, Tacitus scripsit: „cum
fratre liberisque Germanici'’, sed in margine aliquis nornen
fratris addidit.

 

