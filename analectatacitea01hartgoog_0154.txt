143

Rubrio crimini dabatur violatum periurio numen Augusti.”

Vides quod sit novum illud genus; famosum illud maiestatis
crimen tunc in rempublicam introducere quidam conati sunt,
quod postea tot insontes, nobiles atque ignobiles pessum·
dedit. Quid vero TiberiuS, cognita nova adulatione, qua cal·
lidi homines quaestum sibi instituere conati sunt? Scripsit
consulibus:

,Non ideo decretum patri suo caelum, ut in perniciem
civium is honor verteretur. Cassium histrionem solitum inter
alios eiusdem artis interesse ludis, quos mater sua in memo·
riam Augusti sacrasset; nec contra religiones fieri, quod
effigies eius, ut alia numinum simulacra, venditionibus bor·
torum et domuum accedant. Iusiurandum perinde aestiman-
dum, quam si Iovem fefellisset: deorum iniurias dis curae.”

Potuitne quidquam vel optimo imperatore dignius respon·
deri, quidquam sapientius, clementius, mitius, quidquam con·
stantius adversus illos omnium imperantium veros inimicos,
qui eos abiectis adulationibus, dum attollere videntur, ultro
in praeceps rapiunt? Quodsi tota haec epistola tantummodo
documento esset, quanta Tiberii vixdum imperium adepti
suisset prudentia, quamque sagaciter quid sibi vitandum esset
perspexisset, tamen vel hoc nomine magnopere esset lau·
danda. Quid vero Tacitus? Si haec praemisisset: hoc nar-
rationis suae esse consilium

„ut quibus initiis gravissimum exitium irrepserit, dein re·
pressum sit, postremo arserit cunctaque corripuerit noscatur’'

aptissimo eam exornasset prooemio. Nunc vero non haec sola
scripsit, sed post initiis inseruit etiam quanta Tiberii arte,
et sic primum ipse sibi obloquitur, nam nullo modo verba
repressum sit et quanta Tiberii arte inter se conciliari pos·
sunt: repressit haud dubie in praesentia exitiabile illud malum
Tiberius, quod non artis (i. e. fraudis atque fallaciae) est,
sed egregiae prudentiae magnum a republica avertentis peri·

 

