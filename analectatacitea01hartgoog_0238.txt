227

usus esset Seneca, imitaretur? In magno honore nunc eius·
modi sunt argumenta, cum id agitur ut lectiones traditae,
quamvis absurdae, defendantur. At ego nunquam adeo ver·
bosum fuisse Senecam credo ut, cum aliquam rem tecte,
acute, venuste significasset et legentibus intelligendam reli·
quisset, statim eiusdem tritum quotidianumque nomen adderet;
sed cum personatum Senecam sic loquentem audio: „senex
et levissimis quoque curis impar, cum opes meas ultra
sustinere non possim, praesidium peto: iube per procuratores
tuos administrari. Nec me in paupertatem ipse detrudam,

sed traditis, quorum fulgore praestringor, quod temporis

hortorum aut villarum curae seponitur, in animum revocabo”,
laudo admirorque auctorem fabulae, certeque dignum eum
arbitror, qui a sciolorum nihil intelligentium importunitate
defendatur. '

A. XIV, 59. Plautum Sullamque iam exuleS, sed quos
summopere etiam metuendos esse ei Tigellinus persuaserat,
per percussores suos de medio sustulit Nero, scripsitque ad
senatum literas, quibus securitati reipublicae a se consultum
nuntiaret:

„Decretae eo nomine supplicationes, utque Sulla et Plautus
senatu moverentur, gravioribus tam ludibriis quam malis”

Sic in codice est. Iam aprimis inde temporibus critici,
ut pro tam aliud vocabulum reponerent, quod aptius videretur,
desudarunt: in deterioribus esttamen, Agricola iam coniecit,
Halmius tum. At nihil reponendum, unaque litura delendum
istud tam cense0, utpote adscriptum ab indocto homine, .
qui unde quam penderet non intelligeret, et quem omne
sententiolae fugeret acumen. Hoc fere dicit Tacitus: „ne
ipsa quidem mala (i. e. caedes illae et crudelitates Neronis)
tam gravia cognitu sunt (tamque digna odio nostro et in·
dignatione), quam scurrilis ista et abiecta senatus adulatio.”

A. XV, 65. ,Fama fuit Subrium Flavum cum centurionibus

 

