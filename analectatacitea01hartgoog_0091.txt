80

Civilis rabie semet in arma trusos ; illum domesticis malis
excidium gentis opposuisse”.

Si recte vim verbi opposuisse intelligo, hoc Civili vitio a
proceribus datur, quod proprias iniurias sibi illatas a Roma·
nis, et totius gentis Batavorum excidium tamquam in libra

posuerit, in altera alterum lance, quodque tunc illi propriae

iniuriae idem habere momentum visae sint, quod populi
totius pernicies; et nunc eum suum dolorem illum communi
omnium excidio compensare clamant.

A. Ι, 17. (Pescennius Pannonicas legiones ita ad discordiam
impellit ut duram sortem legionariorum cum facili quaestuosa-
que praetorianorum conferat militia, additque):

„non obtrectari a se urbanas excubias: sibi tamen apud
horridas gentes e contuberniis hostem aspici''.

Lepidum venustumque hic particula tamen habet colorem,
egregieque refert τὸ ἦθος et eius qui loquitur eteorum ad
quos oratio habetur, sed nisi egregie fallor, rarissime sic po-
nitur; mihi certe aliud exemplum nunc in promptu nonest.
Sic enim conqueritur Pescennius: „non obtrecto urbanas ex-
cubias‚ suus illis stet honor sed quocunque tandem modo
de aliis copiis iudicat aliquis, nos, negari illud non potest,
semper in mediis versamur periculis”. (Belg. dan toclt maur).

Ann. III, 1. ,Postquam (Agrippina) duobus cum liberis,
feralem umam (quae Germanici continebat cineres), egressa
navi defixit oculos, idem omnium gemitus, neque discerneres
proximos alienos, virorum feminarumque planctus ...”

Hactenus omnia planissima sunt: proximi alias magis lugere
mortuum solent quam alieni, et plangere omnino mulierum
magis est quam virorum. Sed nunc insigni brevitate haec
adduntur:

„nisi quod comitatum Agrippinae longo maerore fessum
obvii et recentes in dolore anteibant'’.

Quibus non respiciuntur proxime praecedentia (virorum

 

