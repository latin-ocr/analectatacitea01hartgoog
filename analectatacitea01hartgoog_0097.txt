86

Sed, nisi egregie fallor, sic Tacitus scripsit: ,et laeta quidem
in praesens omnia, sed benignitati deum gratiam referendam.
Ne ritus — oblitterarentur”. Aptissime gravi hac admoni-
tione orationem suam Claudius finit: „ne ..... oblitterentur”,
recteque sic narratio nunc pergit: „factum ex eo senatus·
consultum e. q. s.”. Praeterea ipsa quoque quae antecedunt:
„sed benignitati deum gratiam reserendam” nunc multo fiunt
disertiora. Hoc enim dicit Claudius: „in praesens laeta omnia
sunt, non, hercule, nostra opera: nos enim etiam in gravis·
simis rebus socordes sumus, sed singulari deorum benignitate,
quibus aequum est gratum nos testari animum donis victi·
misque’'. Nos quoque saepe hominem negligentem socordem·
que sic vituperamus: „Deo te gratiam referre decet quod

restam bene cesserit”.
Ann. XII, 16. Romani adversus Mithridatem Bosporanum
socios assumunt Aorsos et cum illis laborem partiti eum·

aggrediuntur:

„sic pulsus hostis, ventumque Sozam, oppidum Dandaricae,
quod desertum a Mithridate ob ambiguos popularium animos,
obtineri relicto ibi praesidio visum”.

Non, hercule, Mithridates ille, qui per vim totum Danda-
ridarum regnum occupavit, subito tam ignavus pavidusque
sactus est, ut oppidum Dandaridarum, propter paucorum oppi-
danorum ambiguos animos, subito desereret; et si deseruisset,
suspectos illos omnes, ut opinor, prius trucidasset. Sed propter Ἴ
ambiguos illos animos Romani in oppida, quamvis desertum
iam esset ab hoste, praesidium reliquere. Sic ergo distingue:
,Sozam oppidum Dandaricae, quod desertum a Mithridate,
ob ambiguos popularium animos obtineri relicto ibi praesidio
visum”. Populares hic oppidanos significare recte annotat
Furneaux, sed quod addit non esse eos Mithridatis cives,
qui pervim oppido est potitus, indicio est eum, licet omittat
virgulas, quae apud Nipperdeium post Mithridate et animos

 

