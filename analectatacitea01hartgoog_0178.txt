167

ur
significare quam hocce absurdissimum: „milites Germanici

manum prehenderunt atque huic inseruerunt suos digitos.”
Quid tamen scripserit Tacitus non vide0.

I, 61. Germanicus cum prope ab eo loco abesset, ubi Vari

legiones fuerant profligatae et reliquiae earum insepultae iacere
dicebantur, militibus ducique solvere iusta cupiebat:

,Praemisso Caecina, ut occulta saltuum scrutaretur pontes·
que et aggeres umido paludum et fallacibus campis imponeret,
incedunt maestos locos visuque ac memoria deformis. Prima
Vari castra lato ambitu et dimensis principiis trium legionum
manus ostentabant.”

A tribus integris legionibus ea castra structa esse milites,
cum accesserant, statim intellegebant (paulo post sequitur
illud verbum, de quo cs. p. 17), tantus erat eorum ambitus
et tantae omnes eorum partes. Sed absurdum est ad eius-
modi res, de quibus soli oculi idonei sunt testea, intelligendas
promere perticas et metatoribus exhibere negotia. Accedit
quod lato ambitu et dimensis principiis admodum incongrue
dictum est. Locum haud dubie corruptum lenissima emen·
datione in integrum restituere potes. Legendum enim est
immensis principiis. De adiectivi immensus usu Taciteo cs.
quae scripta sunt pag. ις 5.

1, 74. In Granium Marcellum unum eiusmodi crimen in
senatu profertur ut irae suae imperare non possit Tiberius.
Sed lepida Cn. Pisonis interrogatione confutatur:

,quantoque incautius efferverat, paenitentia patiens tulit
absolvi reum criminibus maiestatis.”

De structura non ambigo, quamquam nullus e Tacito affer·
tur locus ubi eo modo quo liic positivus aliquis comparativo
opponitur. Sed ipsum illud paenitentia patiens sensu cassum
esse mihi pro certo constat. Neque ita scripsisse Tacitum
ipse codex perspicue demonstrat. In Medicei enim imagine
phototypica, quam egregie conficiendam curavit Sythoffius,

 

