XII.

Agetur hic de iis Taciti narrationibus quae, sicut apud eum
leguntur, intelligi probarique non possint, obscuriS, turbatis,
imperfectis; quaeque vitiis illis laborant non unius alicuius
vocabuli culpa, quod parum apte sit positum, sed quia aut
ad historicum nostrum nil nisi vagus rumor pervenit aut
quia nudam narrare veritatem noluit, aut denique quia rem
aliquam ita proposuit ut legenti admodum sit difficile non in
aliquem incidere errorem. Causam autem cur interdum noluerit
remita ut gesta esset tradere, hanc praecipuam fuisse quod
ad dirissima saevissimaque credenda iusto fuerit pronior, iam
satis accurate in praecedentibus demonstravimus, nonnun-
quam rei alicuius ante multos annos peractae rationem eum
fugisse invitum quis mirabitur? Iam vero ipsam orationem
Taciteam identidem efficere ut auctor male intelligi vel possit
vel debeat, id vero tanturn abest ut incredibile videatur ut
non multo saepius illud accidere iure miremur.

Ann. XI, 25. ,Famosos probris quonam modo senatu

pelleret anxius (Claudius), mitem et recens repertam quam
ex severitate prisca rationem adhibuit, monendo secum quis·
que de se consultaret peteretque ius exuendi ordinis; facilem
eius rei veniam3 et motos senatu excusatosque simul propo·
siturum, ut· iudicium censorum ac pudor sponte cedentium
permixta ignominiam molliret”.

Mirum, hercle, consilium, quodque ne a Claudio quidem ,
exspectes etiamsi re vera tam hebes stultusque suit quam

 

