53

Ann. I, 19. Tumultuantes Pannoniae milites in praesentia
placavit Blaesus legatus: impetraverunt ab eo ut ipsius filius
Romam mitteretur, qui postulata sua (vel potius partem
eorum) ad Augustum perferret:

,Profecto iuvene modicum otium, sed superbire miles, quod
filius legati orator publicae causae satis ostenderet necessitate
expressa, quae per modestiam non obtinerentur”.

Λογικῶτερον, ut opinor, hoc foret: „necessitate exprimi quae

per modestiam non obtineantur”‚ nam revera nihildum mili·
tes „expresserunt” nisi ut iuvenis ille orator publicae causae
mitteretur. Sed hinc dum generalem deducunt sententiam:
,plns necessitate quam modestia proficitur”, simul sibi fin·
gunt impetratum iam essequod rogaturus etiam ille est, atque
id generali illi sententiae innectunt.

Ann. IV, 62. Fidenae amphitheatrum corruit et ingentem
spectantium multitudinem operit:

,Et illi quidem, quos principium stragis in mortem afflix-
erat, ut tali sorte, cruciatum effugere: miserandi magis, quos
abrupta parte corporis nondum vita deseruerat”. .

Cruciatum aliquis subita morte plane effugit, et, si gram-
maticae rationem habemus, ineptum est eiusmodi enuntiato
addere aliquid quod vim habeat minuendi (ut talz¹ sorte). Sed
Tacitus bimembrem hanc sententiam in unam contrahit:

ut tali sorte felices erant praedicandi: cruciatum enim
effugere.

Simillimum est quod paulo post legitur c. 63:

,Ceterum sub recentem cladem patuere procerum domus,
fomenta et medici passim praebiti; fuitque urbs per illos
dies, quamquam maesta facie, veterum institutis similis, qui
magna post proelia saucios largitione et cura sustentabant’'.

Revera in illo maesta facie nihil estquod similitudinem
illam imminuat; nam etiam post magna proelia non minus
est moestitiae in urbe quam tunc post cladem, quae Fidenae

 

