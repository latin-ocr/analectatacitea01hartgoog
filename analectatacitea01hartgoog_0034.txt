23

dem nocuerit” vel „ne serpentem quidem occiderit’' diceret.
Tam autem ipsi naturae hominis innatum est illud vitium,
tamque facilem habet excusationem, ut minime mirum sit

etiam in cultissimorum scriptorum libris exempla eius inve·

niri. De exemplo a Pollio e Demosthene prolato iam dixi,
et omnino rara esse opinor quae nulli sint obnoxia dubitationi.
Apud Tacitum tamen duo mihi deprehendisse videor: de
altero - atque illud prius proferam —certa mihi stat sen-
tentia, de altero suspicor tantum.

H. Ι. 33. Discessit a Galba Otho seque ad praetorianos
contulit. In Palatio fit certamen opinionum. Alii exspectan-
dum esse censent firmandumque Palatium, sponte emoriturum
adversariorum impetum rati. Alii contra morae sunt impa-
tientes Galbamque ad fortia incitant consilia. Haec ipsius
Taciti verba sunt:

Festinandum ceteris videbatur, antequam cresceret invalida
adhuc coniuratio paucorum. Trepidaturum etiam Othonem,
qui furtum digressus, ad ignaros inlatuS, cunctatione nunc et
segnitia terentium tempus imitari principem discat.

,Dum nos tempus terimus”, aiunt ,Otho imitari principem
discit”. At si nihil ultra Othoni acquiritur, quam quod interea
imitari tantummodo principem discit, non admodum magnum
mora affert periculum. Tum demum festinandum esset, si
metueretur ne per aliquod temporis intervallum bonus impe·
rator et peritus copiarum suarum dux Otho fieret. Et revera
illud metuunt qui cum Galba quamprimum obviam ire Othonis
conatibus gestiunt, et secum sic loquuntur: „nunc neque
Otho milites novit neque illi Othonem, nunc quid agat nescit
etiam3 at si aliquamdiu in castris permanserit, si vitae mili·
tari denuo assueverit, ut est homo comis et facundus, milites
sibi devinciet itaut pro illo extremum adire periculum non
recusent”. At simul Othonem, virum levissimum voluptatibus-
que deditum adeo contemnunt ut de eo tamquam de vero

 

