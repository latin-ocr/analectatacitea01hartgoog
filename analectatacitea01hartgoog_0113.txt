102

Tacitus contra in illo demum consilio militari, quod ante
ipsam pugnam habitum sit (v. c. 33 et 39), decretum esse
ait ut Otho Brixillum proficisceretur, tamquam si hactenus
semper in castris adfuisset. „Is primus dies Othonianas partes
afflixit” haec sunt v'erba eius. In consilio militari, quod post
pugnam habetur, ope Moesiacarum copiarum fortunam mutari

posse declaratur”.

De ipsa discrepantia nihil dico: adesse eam quis neget?
Sed quod illa nisus Mommsenus contendit mihi quidem videtur
falsissimum. Sic enim disputat: „de industria quaedam hic
reticet Tacitus, et sic totum de Othonis morte locum ita de-
torquet ut narrationi tragicae fiat aptior. Reticet quaecunque
documento sunt desperatione Othonem ad mortem actum; sic
ille heros fit tragicus, qui duobus inclaruit facinoribus altero
flagitiosissimo altero egregio, alterurn illud facinus Plutarchus
non egregium vocat sed, multo verecundius, stysvtmpev’t

Hic mihi Mommsenus ipse iacere videtur quod Tacito vitio
dat: ut alia reticeat, alia distorqueat. Quid distorqueat sponte
apparet, quid reticeat duobus hisce locus optime illustratur:

A. Suetonius, licet disertis verbis dicat: nulli pugnae adsuit,
Othonis mortem τραγικωτέρων etiam reddit: affert enim c. 10
testimonium (idque sui patris) Othonem semper bellurn civile
esse detestatum, et quomodo Othoni consilium sui occi-
dendi natum sit narratione illustrat ad animos commovendos
aptissima ¹).

B. Iam Martialis tempore exstabat „dramatica” illa de
Othonis morte opinio VI, 32:

¹ Cum dubitaret adhuc belli civilis Enyo,

Forsitan et mollis vincere posset Oth0,
Damnavit multo staturum sanguine Martem,
Et fodit certa pectora tota manu.

ι) Illa narratio non est apud Tacitum eo loco, ubi de Othone agitur3
demum 111, 54 legitur, ubi Vitellii res tractantur.

 

