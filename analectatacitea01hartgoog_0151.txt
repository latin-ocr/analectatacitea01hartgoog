140

sit, ita videri, nam strenue operam dat Tacitus ut talem
nobis Tiberium animo informemus, Strenue operam dat, aio,
non enim imprudenti Tacito, cum de Domitiani cogitat tyran·
nide‚ Tiberii principatus in mentem venit; omnibus modis
efficere studet ut illi principes quam maxime inter se fiant
similes. lpse hoc disertis verbis declarat A. IV, 32. In arto
sibi esse et inglorium laborem ait; non posse suos libros
cum eorum comparari historiis, qui de libera scripserint repu-

blica: tunc omnia luisse magna, gloriosa, excelsa; amissa

libertate vix quidquam esse actum quod non memoratu leve
videri debeat. Tum, postquam in universum exposuit quid
intersit inter populare imperium et unius viri dominationem,
sic pergit:

„Igitur ut olim plebe valida, vel cum patres pollerent,
noscenda vulgi natura, et quibus modis temperanter haberetur,
senatusque et optimatium ingenia qui maxime perdidicerant,
callidi temporum et sapientes habebantur, sic converso statu,
neque alia republica, quam si unus imperitet, haec conquiri
tradique in rem suerit, quia pauci prudentia honesta ab de·
tenoribus, utilia ab noxiis discernunt, plures aliorum eventu
docentur.''

Paulo diligentius verba notata inspiciamus, quanti siut
momenti ad Taciti consilium intelligendum apparebit. Nam
Boissierius nuperrime (Revue d. deux Mondes 15 Mars 1902
p. 345) de iis disserens non satis accurate veram eorum vim
explorasse videtur.

Nisi adiectivum honesta esset additum, utcunque credere
possemus hic in uniuersum mentis humanae notari infirmi-
tatem. Nam quid prudens sit, quid deterius (i. e. imprudens),
quid utile, quid noxium in republica, plerosque sugit, quarn-
quam semper tamen pauci pluresve fuerunt, qui in hac re
ceteris civibus plus callerent. Sed quando sactum est ut plu·
res quam ullo alio tempore huius rei inscii essenti Nempe

 

