IX.

Agam nunc de locis quibusdam, ubi ab uno vocabulo
pendent omnia, cuius vero sensu non accurate perspecto aut
iniuria sit interdum sollicitata lectio tradita aut perversa
proposita coniectura, aut parum intellectum Taciti consilium,

denique aliquis levior graviorve commissus error; plerumque
tamen hic coniecturis quibusdam refellendis dabo operam,
quae mihi aut videantur inutiles aut id in textum inducere
quod noluerit Tacitus.

Ann. XI, 2. „Neque data senatus copia (sc. Valerio Asia·
tico, in quem calumniatores immiserat Messalina et irata ipsi
et hortis eius inhianslz intra cubiculum auditur, Messalina
coram, et Suillio corruptionem militum, quos pecunia et stupro
in omni flagitio obstrictos arguebat, exin adulterium Poppaeae,
postremo mollitiam corporis obiectante.”

Sic Mediceus; recipitur plerumque Rhenani coniectura in
omne flagitium, iniuria, ut mihi videtur. Non enim hic agi-
tur de aliquo Valerii consilio, cuius causa milites ille ob-
strinxerit, sed de condicione, in quam milites adduxerit pecunia
scortisque praebendis Et qui illud in omneflaga'tium probant,
de facinore aliquo lorti et periculoso, quod cum militibus
suis perpetrare voluerit Valerius, cogitare videntur, cume
contrario vox illa mollitiem potius significat et quamvis pra-
vitatem, quae neglecta disciplina militari in exercitu exsistere
soleat. Hunc errorem evitavit Dio LX, 29, qui de militibus
ad impudicitiam a duce pellectis hic agi putavit, sed alium

 

