26

quies dicitur eorum militum qui non rapiunt sed, ut est in
lepidissimo Wallensteinii Schilleriani versu, ,contenti sunt
pane suo militari'’. In pace autem quid raptus militum in-

hibet? Severa, opinor, disciplina, labor improbus, exemplum

ducis Sic integra quies vigoris fieri potest causa. Nunc du-
abus mutatis literulis, vel fortasse una (nam labor istud mis-
sum facimus) Taciti restitui manus potest: quantumque illis 7
roboris discrimina et labor, tantum his vigoris addiderat in-
tegra quies et inexpertis bello (vel belli. Legitur enim H. Il, 7 5
legiones civili bello inexpertas, A. XVI, 5 electione Puteolani:
lasciviae inexperti). Et ¹) inexpertis bello i. e. quamquam in
aciem nunquam erant eductae, tamen vigorem legionibus
dederat integra quies i. e. severitas disciplinae.

Alter legitur H. Ill, 77: ,interim ad L. Vitellium servus
Verginii Capitonis perfugit, pollicitusque, si praesidium acci·
peret, vacuam arcem traditurum e. q. s''. Quivis hic, obiter
aspectis verbis vacuam arcem, exspectet a servo illo per
ignotam quandam incustoditamve semitam paucos in arcem,
tunc forte vacuam militibus, inductum iri milites. At quid
fit? In collibus qui urbi imminent, copias (non ita parvaS,
ut opinor) disponit, quae inde decurrunt ad caedem magis
quam ad pugnam: oppidanorum neminem in arcem effugere
conari miramur, sed omnino de arce οὐδεὶς λόγος. Prorsus
eodem modo quingentis fere annis antea eadem urbs capitur
a Servilio Ahala (Liv. IV, 59): tunc quoque nullam arcem
Tarracina habuisse videtur ; si habuit, certe diruta ea est cum
colonia Romana urbs facta est (Liv. 8, 21). Denique totum
illud vacuam arcem tradam a servo „proverbialiter” dictum
est: ,in eum vos deducam locum utnon minus facile tota

1) Eodem sententiae loco et eadem vi coniunctio et legitur Agr. 14: recepta
populi Romani consuetudine ut haberet instrumenta servitutis et reges. H. 1, 79:
lapsantibus cquis et cataphractorum pondere.

 

